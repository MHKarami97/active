---
layout: post
title: "ایونت 215 - میدان مشق"
author: mhk
categories: [Nature]
tags: [nature, tehran]
image: assets/img/nature/215-mashq.jpeg
description: "ایونت 215 - میدان مشق"
featured: true
hidden: true
rating: 5
---

## توضیحات
میدان مشق تهران مجموعه‌ای تاریخی در قلب پایتخت است که بناهایی از دوران قاجار و پهلوی به یادگار دارد. در طول سال‌های پس از انقلاب، این میدان توسعه پیدا کرد و ساختمان‌هایی به آن اضافه شدند و برخی بناها نیز تغییر کاربری دادند. سردر باغ ملی در ورودی میدان مشق یکی از نمادهای تاریخی تهران است و این دروازه به‌همراه دیگر بناهای تاریخی این میدان، از معروف‌ترین جاهای دیدنی تهران به شمار می‌روند.  
معماری ساختمان‌های میدان مشق نمونه‌هایی از معماری تاریخی ایران به‌خصوص در دوره پهلوی اول هستند. در حال حاضر بناهای این میدان را بدون تغییر در بافت تاریخی آ‌ن‌ها بازسازی و به ساختمان‌های فرهنگی و دولتی تبدیل کرده‌اند. برای ساکنان پایتخت و گردشگرانی که به تهران سفر می‌کنند، میدان مشق از بهترین گزینه‌های گردشگری داخل شهر است. برای آشنایی بیشتر با میدان مشق، تاریخچه و ساختمان‌های آن در ادامه با ما همراه باشید.  


## راهنمای مسیر
سردر باغ ملی نخستین سازه‌ی است که در بدو ورود به این محوطه توجه شما را جلب خواهد کرد. این دروازه تاریخی را یکی از قدیمی‌ترین نمادهای شهر تهران می‌دانند که از دوران پهلوی اول به جا مانده است. 

ساختمان قزاقخانه در انتهای میدان مشق را به‌عنوان قدیمی‌ترین بنای میدان مشق می‌شناسند که در سال ۱۲۴۲ شمسی به دستور ناصرالدین شاه ساخته شد. کاربری نخست این میدان نظامی بود و به همین دلیل نیز نخستین بنای آن را برای تمرین نظامیان و اسکان سربازان در نظر گرفته بودند. با گذشت زمان بخش‌های زیادی از این ساختمان از بین رفت؛ اما امروزه این بنا پس از بازسازی در اختیار دانشگاه هنر قرار گرفته است.  

ساختمان کاخ شهربانی یکی از مهم‌ترین ساختمان‌های میدان مشق در گذشته بود که بین سال‌های ۱۳۱۲ تا ۱۳۱۸ شمسی توسط مهندس «قلیچ باقلیان» و به دستور رضا شاه ساخته شد. در تزئین این بنا از شیوه‌های معماری سنتی ایرانی استفاده کرده‌اند و داخل ساختمان را نیز با الگوبرداری از معماری مدرن اروپا ساخته شده‌اند. مهم‌ترین نکته در معماری کاخ شهربانی الهام از کاخ آپادانا در طراحی نمای این ساختمان است.  
نام کاخ شهربانی در فهرست میراث ملی ایران به چشم می‌خورد و در حال حاضر یکی از ساختمان‌های متعلق به وزارت امور خارجه است. بازدید از داخل کاخ شهربانی برای عموم مردم میسر نیست؛ اما برای تماشای بنای این کاخ از سردر باغ ملی به محوطه میدان مشق وارد شوید. کاخ شهربانی در ضلع شرقی این میدان دارد.  

باشگاه افسران میدان مشق نیز از دیگر بناهای تاریخی است که با طراحی «گابریل گورکیان» و معماری «وارطان آوانسیان» و «قلیچ باقلیان» ساخته شد. ساخت این بنا از سال ۱۳۱۳ تا ۱۳۱۶ شمسی طول کشید. در حال حاضر این بنا یکی از  ساختمان‌های در اختیار وزارت امور خارجه در میدان مشق است.  

موزه ارتباطات که از آن با نام موزه پست نیز یاد می‌کنند، در جوار سردر باغ ملی در مجموعه میدان مشق قرار دارد و در گذشته متعلق به اداره پست بود. این ساختمان تاریخی نیز هم‌زمان با سایر بناهای این میدان و در طول سال‌های ۱۳۰۷ تا ۱۳۱۳ شمسی ساخته شد. طراحی این بنا را «نیکلای مارکوف»، معمار روسی و مهندسی  ارمنی به نام «الگال گالستیانس» بر عهده داشتند و سازنده آن مهندسی ایرانی به نام مهندس «مظلومیان» بود.  

موزه ایران باستان و کتابخانه ملی ایران در قسمت غربی میدان مشق قرار دارند و ورود به آن‌ها از خیابان سی تیر انجام می‌شود. این بنا بین سال‌های ۱۳۰۸ تا ۱۳۱۶ شمسی توسط معمار و طراح فرانسوی، «آندره گدار» و به دستور رضا شاه ساخته شد.  

ساختمان کتابخانه و موزه ملی ملک آخرین بنای میدان مشق است که پس از انقلاب آن را ساختند. این بنا تنها ساختمان اضافه شده به این میدان پس از انقلاب است که زمین آن توسط حسین ملک خریداری و وقف شد. در معماری کتابخانه و موزه ملک، سبک معماری اسلامی به چشم می‌خورد که تفاوت زیادی با سایر بناهای این مجموعه دارد. ساخت این مجموعه در سال ۱۳۷۵ شمسی به پایان رسید.  



## تاریخ و زمان سفر  
  - `رفت`: پنجشنبه 25 آذر  
  - `بازگشت`: پنجشنبه 25 آذر   
  - `درجه سختی برنامه` : 1 از 10  
  - `ساعت جمع شدن در محل حرکت` : 9 صبح
  - `محل جمع شدن برای حرکت` : سردر باغ ملی

## نکات

`اماکن نزدیک` : مرزن آباد، کلاردشت   
`مدت زمان بازدید` : 2 روز   
`ساعت دسترسی` : شبانه روزی  
`ورودی` : رایگان  
`تغذیه` : به تعداد روزها

## عکس‌ها

<p align="center">
  <img src="/assets/img/posts/215+1/01.webp" alt="mhkarami97" width="600" />
</p>

<p align="center">
  <img src="/assets/img/posts/215+1/02.webp" alt="mhkarami97" width="600" />
</p>

<p align="center">
  <img src="/assets/img/posts/215+1/03.jpg" alt="mhkarami97" width="600" />
</p>

<p align="center">
  <img src="/assets/img/posts/215+1/04.jpg" alt="mhkarami97" width="600" />
</p>

<p align="center">
  <img src="/assets/img/posts/215+1/05.jpg" alt="mhkarami97" width="600" />
</p>

<p align="center">
  <img src="/assets/img/posts/215+1/06.jpg" alt="mhkarami97" width="600" />
</p>

<p align="center">
  <img src="/assets/img/posts/215+1/07.jpg" alt="mhkarami97" width="600" />
</p>

<p align="center">
  <img src="/assets/img/posts/215+1/08.jpg" alt="mhkarami97" width="600" />
</p>

---

## برای شرکت در ایونت، داشتن بیمه ورزشی و امضا فرم که در لینک قوانین آورده شده است، الزامی است

`قوانین` : [rules](/rules-weekend)  

---

## لینک‌ها

`کوچسرفینگ` : [couchsurfing]() [نیاز به vpn]  

`گروه موقت واتساپ` : [whatsapp]()  

`آب و هوا` : [weather](https://fa.weather.town/forecast/iran/ostan-e-tehran/tehran-sar/#December-16)

`موقعیت` : [map location]()  
