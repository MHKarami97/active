---
layout: post
title: "ایونت 000 - جنوب"
author: mhk
categories: [Nature]
tags: [nature, south]
image: assets/img/nature/000-south.jpeg
description: "ایونت 000 - جنوب"
featured: true
hidden: true
rating: 5
---

## توضیحات

### آب گرم گنو
در نظر داشته باشید که تنها پیشنهاد منطقه گنو برای شما آب گرم بیرون آمده از دل زمین نیست؛ بلکه پوشش گیاهی ویژه با زیره و پونه و آویشن؛ نخلستان‌های باصفا، نهرهای بالا دست و آبشارهای پایین دست آبگرم در کنار پیست دورچرخه و درشکه سواری آماده‌اند تا خاطره‌ای فراموش نشدنی برای بازدیدکنندگان فراهم آورند.  

### قلعه فین
برای تجسم دوران باستانی بندرعباس، باید 95 کیلومتر به شمال غربی شهر سفر کنیم. هم جاده و هم راه‌آهن در خدمت ما هستند تا به قلعه فین برویم و ببینیم مردم تاریخ گذشته چگونه روی بلندی قلعه می‌ساخته‌اند تا در زمان حملات احتمالی دشمنان، بر آن‌ها اشراف داشته باشند. دیدنی دوم ما در این نوشته، قلعه فین است که با شایستگی در فهرست جاهای دیدنی بندرعباس قرار گرفته است.  

### حمام گله داری
برخلاف آبگرم گنو، در حمام گله داری آب‌تنی نخواهید کرد؛ بلکه شاهد شاهکار دوره قاجاریه خواهید بود که برای مدت‌های طولانی تنها محل استحمام مردم خلیج فارس بوده است. در آن سال‌ها، شخصی به نام حاج شیخ احمد گله داری، حمامی می‌سازد و آن را وقف بهداشت عمومی می‌کند.  

### مسجد جامع اهل سنت
تفاوتی نمی‌کند که مذهبی باشیم یا نه؛ شیعه باشیم یا سنتی؛ کافی است کمی اهل دل باشیم تا حضور در عبادتگاهی تاریخی، رو به آبی بیکران اقیانوس برایمان حال و هوایی معنوی ایجاد کند و لحظه‌ای برای خلوت با خویشتن خویش بیابیم. دیدنی پنجم بندرعباس یک مسجد تاریخی است که دلگشا نامیده می‌شود و برای بیش از دو سده عنوان مسجد جامع اهل سنت را یدک کشیده است.  

### مسجد ناصری
چیزی در حدود صد سال پیش، علی حیدر آبادی برای ساخت مسجدی پیشگام می‌شود که بخشی از مصالح آن سوغات هند بوده و الباقی با هنر ایرانی فراهم آمده است. گنبد مسجد با اسکلت چوبی هنوز بی‌نقص و استوار باپرجاست و کاشی‌کاری‌های درونی که به شکل گُل و خط و رسم قرآنی چشم هر فردی را به خود خیره می‌سازند؛ جاذبه‌هایی غیرقابل چشم‌پوشی به نظر می‌آیند.  

### معبد هندوها
به دلیل موقعیت جغرافیایی خاص، بندرعباس به جز مردم این دیار، با بسیاری از شهروندان کشورهای دیگر که برای تجارت به این سو می‌آمده‌اند آشنا است. در این بین سهم انگلیسی‌ها، پرتقالی‌ها و هندی‌ها از بقیه بیشتر است؛ به گونه‌ای که می‌توان آثار این حضور را به وضوح در فرهنگ، بناها و غذاهای محلی مشاهده کرد.  
معبد هندوها یکی از بناهایی است که در حدود یک قرن قدمت دارد و با کمک مالی تجار هندی، با موافقت حاکم وقت، محمد حسن خان سعدالملک ساخته شده است. نقشه و سازه اصلی بنا چهارگوش است اما گنبد بالای آن که به سبک هندی طراحی شده؛ جلوه‌ای ویژه به آن بخشیده است. علاوه بر این، نقاشی‌های مذهبی روی دیوارها، برجک‌ها و تالار اجتماعات معبد به گونه‌ای کار شده‌اند که توجه بازدیدکنندگان را جلب کنند.  

### بازار ماهی
کی از مهم‌ترین جاهای دیدنی بندرعباس بازار ماهی است. کار این بازار از ساعت 7 صبح آغاز شده و تا 10 ادامه می‌یابد. زمانی که در این بازار گام بگذارید متوجه عظمت حیات آبی خلیج فارس و دریای عمان می‌شوید. ماهی‌های ریز و درشتی که هر یک بسته به خاصیت، زمان صید، طعم و شیوه پخت قیمت‌های متفاوتی دارند و انتخاب بین آن‌ها، یک کار تخصصی محسوب می‌شود.  
به احتمال زیاد، حلوا سفید و شاه میگوها گران‌ترین انتخاب‌ها خواهند بود و پس از آن‌ها انواع کفال، سنگسر و شوریده وسوسه خرید را به جان شما خواهند انداخت. در آخر اینکه، حتی اگر برای خرید ماهی به بازار نرفته‌اید؛ مشاهده آن جنب و جوش و تنوع صید آبی، به یک بار حضور می‌ارزد.  

### پارک ساحلی سورو
پارک ساحلی سورو به تنگه هرمز چسبیده است و به همین دلیل می‌توان جوش و خروش امواج را به همراه رفت و آمد کشتی‌های تجاری به نظاره نشست. در فضای پارک نیز درختان نارگیل، خرما، ختمی، پلومریا و بسیاری دیگر به شما سایه می‌دهند و آلاچیق‌ها فضای نشستن فراهم می‌کنند.  

### دره داماش
اگر به طبیعت گردی و عکاسی علاقه دارید بازدید از این دره را از دست ندهید. این دره یکی از دیدنی های بندرعباس و از زیباترین دره‌های ایران است که در روستای سیخواران و در ۸۰ کیلومتری بندرعباس قرار دارد. از بین دره داماش رودخانه‌ای که از کوه‌های هماگ سرچشمه می‌گیرد در جریان است. اگرچه فاصله این دره تا بندرعباس کمی زیاد است، ولی زیبایی و طبیعت با صفای آنجا ارزش پیمودن این مسیر را دارد.  

---
---

# قشم
### تنگه چاهکوه
تنگه چاهکوه یک جاذبه طبیعی و منحصربه‌فرد است که از جاهای دیدنی قشم محسوب می‌شود و در قلب جزیره شکل گرفته است.  
تنگه چاهکوه از عجایب هفتگاه قشم است و یکی از سایت‌های اصلی ژئوپارک قشم محسوب می‌شود. این تنگه در بخش غربی سواحل شمالی جزیره قشم و در قسمت مرکزی ژئوپارک قرار دارد. تنگه چاهکوه جاذبه‌ای طبیعی و خارق‌العاده در منطقه‌ای به نام شهاب است که در ۷۰ کیلومتری قشم و نزدیک به روستای چاهوی شرقی واقع شده است.  
تنگه چاهکوه با فرودگاه بین‌المللی قشم ۴۲ کیلومتر فاصله دارد. فاصله این تنگه با اسکله مسافربری شهید ذاکری ۹۳ کیلومتر و تا بندر لافت ( جابه‌جایی همراه با خودرو) حدودا ۵۵ کیلومتر است.   

### روستای لافت
روستای تاریخی لافت یکی از زیباترین جاهای دیدنی قشم است که با وجود جاذبه‌های متعدد تاریخی و طبیعی از جمله اکو موزه، اسکله باستانی، چاه‌های تلا، ساحل، معماری بی‌نظیر و نخلستان، هر سال گردشگران بسیاری را از داخل و خارج از کشور به‌سمت خود می‌کشاند. این روستا از قدیمی‌ترین روستاهای ایران در کرانه‌های خلیج فارس است و یکی از مناطقی است که امکان بازدید از جنگل‌های حرا را نیز در اختیار شما می‌گذارد.  
روستای لافت با نام روستای بادگیرها در جنوب ایران مشهور است و مکانی فوق‌العاده برای تماشای غروب آفتاب و آشنایی با پیشینه تاریخی جزیره قشم به شمار می‌آید.  

### دره ستارگان
یکی از بی‌نظیرترین جاهای دیدنی قشم دره ستارگان است. دره ستارگان مجموعه‌ای از کوه‌ها، دره‌ها و صخره‌هاست. به مرور زمان این کوه‌ها و صخره‌ها بر اثر بارش باران، وزش باد و… تغییر کرده است. این تغییر باعث به وجود آمدن اشکال متفاوت در بین کوه‌ها و صخره‌ها شده است. شکل‌هایی که گاهی اوقات با کمی تصور به موجودات عجیب و غریب و حیوانات شبیه می‌شوند.  
اما چرا به این مکان دره ستاره ها یا ستارگان گفته می‌شود؟ مردم بومی معتقدند این اشکال بر اثر برخورد یک ستاره به صخره‌ای که در این محل وجود داشته، ایجاد شده است برای همین به آن دره ستارگان می‌گویند.  

### جزیره ناز
جزیره ناز یا جزایر ناز از زیباترین مکان های دیدنی قشم است. این جزایر در واقع سه صخره هستند که در میان دریا واقع شده‌اند. زمان‌هایی که آب دریا پایین می‌رود، مسیری از ساحل به این صخره‌ها باز می‌شود و شما می‌توانید با پای پیاده به این صخره‌ها بروید. ایستادن روی صخره‌ها و تماشای برخورد موج دریا با سنگ واقعا لذت‌بخش است. ضمنا اگر کمی دقیق شوید از همان بالا خرچنگ‌هایی را می‌بینید که در پایین صخره این طرف و آن طرف می‌روند.  

### جنگل حرا
یکی از خاص‌ترین پدیده‌های طبیعی نه تنها قشم بلکه ایران، جنگل حرا است. از آنجایی که جنگل حرا از پرطرفدارترین دیدنیهای قشم است، حتما در سفرتان به این جنگل ها هم سری بزنید. درختان جنگل های حرا در آب‌های شور دریا رشد کرده‌اند. ریشه‌های در هم تنیده درختان جنگل حرا به شوری آب مقاوم هستند و نمک را از برگ‌های خود خارج می‌کنند.  
وقتی که آب دریا بالا است، درختهای جنگل حرا زیر آب می‌روند و زمانی که آب دریا پایین است، درختان از زیر آب سرشان را بیرون می‌آورند. اگر به تماشای پرندگان علاقمندید، این فرصت را از دست ندهید. جنگل بیرون آمده از آب، محل رفت و آمد انواع پرندگان است. پرندگانی نظیر حواصیل، فلامینگو، پلیکان، مرغ ماهیخوار و… را در این محل فراوان می‌بینید.  
برای گردش در جنگل حرا زمانی که آب دریا بالاست، باید سوار قایق شوید. می‌توانید قایق را با افراد دیگر کرایه کنید تا هزینه بین شما تقسیم شود. اما  اگر دلتان می‌خواهد زمان زیادی را به تماشای جنگل و پرندگان و البته عکاسی از آنها اختصاص دهید، بهتر است یک قایق دربست کرایه کنید.  

### غار خربس
یکی دیگر از مکان های دیدنی قشم غار نمکدان است. این غار بسیار زیبا و شگفت‌انگیز است. با ورود به غار با قندیل‌های زیبا و خارق‌العاده نمک مواجه خواهید شد. علاوه بر این لایه‌های روی هم نمک صحنه‌های چشم‌نوازی به وجود آورده است. لایه‌هایی که از قدمت بسیار طولانی این غار حکایت دارد. غار نمکدان در جنوب غربی قشم و در فاصله 90 کیلومتری از مرکز شهر واقع شده است.  
برای رسیدن به غار نمکدان باید مسیری را پیاده‌روی کنید؛ بنابراین پیش از راه افتادن کفش مناسب به پا کنید.  

### انجیر معابد
درخت انجیر معابد قشم که با نام درخت لور نیز شناخته می‌شود، از رستنی‌های شگفت‌انگیز مناطق حاره، به‌ویژه جزایر خلیج فارس است و از دیدنی های قشم به‌ شمار می‌رود. این درخت همیشه سبز تاجی بزرگ ریشه‌های هوایی متعدد دارد و میوه‌های رسیده و نارنجی رنگ آن مطبوع و خوراکی است. یکی از زیباترین نمونه‌های این گونه درختی در روستای تم سینتی قرار دارد.  

---
---

# هرمز
### دره مجسمه ها
یکی از محبوب ترین جاهای دیدنی قشم و هرمز، دره مجسمه ها است. برای رسیدن به این دره باید مسیری را پیاده‌روی کنید. مسیر پر از صخره‌هایی است که در طول زمان تغییرات ظاهری فراوان پیدا کرده است. این تغییرات باعث شده که صخره‌ها اشکال عجیبی پیدا کنند. اگر کمی قوه تخیل‌تان را به کار بیندازید می‌توانید تصویر موجودات و حیوانات مختلفی را در این صخره‌ها ببینید. به همین دلیل است که به این دره، دره مجسمه ها گفته می‌شود.  

### دره سکوت
برای رسیدن به دره سکوت هرمز هم باید چند صدمتری را با پای پیاده طی کنید. در مسیرتان می‌توانید از تماشای انواع خاک‌های رنگی و صخره‌های نمکی لذت ببرید. دورتا دور این دره را صخره‌های نمکی زیبا و دره‌های بلوری فراگرفته است.  
وجود صخره‌ها باعث شده که صدا از اطراف به داخل دره نیاید. اگر خود و همراهانتان سکوت کنند، خودتان آرامش را به طور کامل احساس خواهید کرد.  

### قلعه پرتغالی ها
قلعه پرتغالی ها از دیدنی های قشم و هرمز است که در لیست مکان های طبیعی قرار نگرفته است؛ اما با این حال واقعا تماشایی است. ساخت این قلعه به زمان حضور پرتغالی ها در جزیره هرمز بازمی‌گردد. آنها برای ساخت قلعه از خاک سرخ جزیره استفاده کرده‌اند. علاوه بر این، پرتغالی ها در ساخت این قلعه از معماری ایرانی بهره برده‌اند.  
از جمله فضاهایی که در قلعه پرتغالی ها وجود دارد می‌توان به انبار تسلیحات، آب انبار و سالن‌های متعدد اشاره کرد.  
قلعه پرتغالی ها در ساحل دریا ساخته شده است. پس از بیرون آمدن از قلعه با کمی دقت احتمالا می‌توانید پرندگان دریایی نظیر پلیکان و مرغ ماهیخوار را در این ساحل ببینید.  

### فرش رنگی
این فرش در نیمه دوم سال و در ساحل درست می‌شود. (در صورتی که باران ببارد فرش خراب می‌شود و نمی‌توانید زیبایی‌های آن را ببینید). تقریبا حدود 50 نفر مسئولیت طراحی و آماده کردن این فرش را با انواع خاک‌های رنگی جزیره به عهده دارند.  

### معدن خاک سرخ
معدن خاک سرخ هرمز دارای یکی از بهترین خاک‌های سرخ جهان است. این خاک در صنایع مختلفی نظیر رنگ سازی، صنایع شیشه‌سازی و… مورد استفاده قرار می‌گیرد. اما به غیر از معدن خاک سرخ، ساحل سرخ هرمز بسیار دیدنی و زیباست. در این ساحل خاک و سنگ‌ها همه سرخ هستند. البته حواستان باشد روی این ساحل نشینید که لباستان حسابی رنگی می‌شود. از ساحل سرخ کمی آن طرف‌تر بروید، به ساحل نقره‌ای می‌رسید. خاک این ساحل نقره‌ای و درخشان است.  

### پرتگاه غروب
 پرتگاه غروب از معروف‌ترین و آرامش‌بخش‌ترین جاذبه‌ های گردشگری جزیره هرمز است. محلی‌ها عاشق آن هستند زیرا تماشای غروب از این پرتگاه واقعا تماشایی است.  

 ### دره رنگین کمان
 دره رنگین کمان در جزیره هرمز قرار دارد و یکی از شگفتی‌های زمین‌شناسی و از جمله عجایب خلقت محسوب می‌شود. تماشای رنگین کمان در آسمان چندان خلاف باور و عادت نیست؛ اما وجود رنگین‌کمانی زیبا روی زمین و در دل کوه‌‌ها، فراتر از باور و تجربیات روزمره است. چنین چشم‌اندازی با پس‌زمینه خلیج نیلگون فارس و آسمان آبی هرمز، هر بیننده‌ای را مسحور خود می‌کند.  



---
---

# هنگام
#### ساحل نقره ای
به غیر از هرمز، جزیره هنگام هم ساحل نقره ای بسیار زیبایی دارد. وجود سرب در این ساحل باعث درخشندگی آن شده است. عکس‌های زیبایی که در این ساحل می‌گیرید، یادگاری‌های زیبایی از هنگام خواهند بود.   

جزیره هرمز در میان جزایر خلیج فارس به واسطه خاک سرخ خود مشهور است؛ اما جالب است بدانید که این نوع خاک در جزیره هنگام نیز وجود دارد و یکی از دیدنیهای آن به شمار می‌آید.  

احل جزیره هنگام در زمان‌های خاصی از سال در شب، چهره‌ای جادویی به خود می‌گیرد و آب آن به رنگ آبی درخشان در می‌آید. این پدیده طبیعی ناشی از فیتوپلانکتون‌های دریایی است و در  سواحل مالدیو، کالیفرنیا و دیگر نقاط دنیا نیز رخ می‌دهد.  
فیتوپلانکتون‌های دریایی، موجوداتی بسیار ریز هستند که زمانی که در شرایط ناآرام قرار بگیرند، از خود نور ساطع می‌کنند و سبب می‌شوند که موج‌ها و ماسه‌های ساحل نیز به شکلی درخشنده به نظر برسند.  

دیدن دلفین‌های هنگام به شانس شما بستگی دارد و یکی از جذابیت‌های دیدن آن‌ها، عکاسی و ثبت تصاویر دلفین‌ها در پس زمینه‌ای طبیعی و خارق‌العاده است. متاسفانه هیچ‌کس نمی‌تواند بهترین زمان برای تماشای دلفین‌ها را مشخص کند؛ اما یک قاعده کلی وجود دارد که می‌گوید، زمانی که هوا خنک و دریا صاف و آرام است، بهترین شانس شما برای تماشای نمایش دلفین‌ها است. محلی‌ها نیز اعتقاد دارند که برای بازدید از دلفین‌ها باید صبح زود به دریا بروید.  

لاک‌پشت پوزه عقابی یکی از جانداران ارزشمند و از نمونه‌های کمیاب و در حال انقراض لاکپشت‌ها است که در جزیره هنگام زندگی می‌کند. لاک‌پشت پوزه عقابی یکی از چهار لاکپشت دریایی است که در خلیج فارس دیده می‌شود و یکی از دو گونه لاکپشت دریایی به شمار می‌آید که در سواحل ایران تخم‌گذاری می‌کند.  

خاردم مصری نوعی خزنده از خانواده سوسمار است که اندازه جنس نر آن به ۷۶ سانتی‌متر می‌رسد. گوشت این خزنده در گذشته، منبع تغذیه اعراب بادیه‌نشین بود؛ اما در حال حاضر به‌ندرت از گوشت خاردم مصری برای تغذیه استفاده می‌شود. البته کماکان از پوست خاردم مصری، چرم تهیه می‌کنند؛ چرمی که از نظر اعراب، مرغوب‌ترین نوع چرم است. خاردم مصری یکی از گونه‌هایی است که تعداد آن در جهان به‌شدت رو به کاهش است و جزیره هنگام از معدود زیستگاه‌های این جانور به شمار می‌آید.  

جِبیر یکی از انواع آهوی بومی شبه‌قاره هند و ایران است. این آهو بیشتر مناطق بیابانی و گرم دیده می‌شود و از جمله زیستگاه‌های آن می‌توان به کشورهای هندوستان، پاکستان، افغانستان و ایران اشاره کرد. جبیر شباهت زیادی به آهو و غزال گواتردار ایرانی دارد؛ اما کوچک‌تر است و بدن ظریف‌تر و لاغرتری دارد. برخلاف آهو که فقط جنس نر آن دارای شاخ است، هر دو جنس نر و ماده جبیر، شاخ دارند و گوش‌ها و دم آن‌ها نیز معمولا از آهو بلندتر است.  

دهکده‌ کوچک ماهیگیری هنگام مشرف به ساحل اصلی جزیره است. این دهکده با میز و صندلی‌هایی ساده، مکانی عالی برای صرف غذاهای تازه‌ دریایی است. این غذاها با ادویه‌های محلی به سبک بومیان منطقه طبخ می‌شوند و یکی از جاذبه‌های گردشگری هنگام به شمار می‌آیند؛ به‌ویژه برای گردشگرانی که علاقه‌مند به آشنایی با غذاهای بومی هستند. سمبوسه‌های میگو، دوپیازه میگو، خرچنگ، ماهی‌های خوشمزه، برنج و میگو (حواری میگو) و انواع غذاهای دریایی که با ادویه‌های خوش‌عطر بومی پخته می‌شوند، از جمله انتخاب‌های شما هستند. برای رسیدن به دهکده‌ ماهیگیری از روستای شیب دراز سوار قایق شوید و از مسیر دریایی به آنجا بروید.  

در نزدیکی روستای غیل جزیره هنگام، سنگ‌هایی وجود دارند که شبیه انسان هستند و همین شباهت سبب شده است تا داستان‌ها و روایت‌هایی در مورد آن‌ها شکل بگیرد.  
در گذشته‌های دور، مردمانی خوب و مهربان در آرامش در جزیره آرام و زیبای هنگام زندگی می‌کردند. آن‌ها با رعب و وحشت و حاکمان ظالم آشنا نبودند تا زمانی که کاروانی وارد این جزیره شد. مردم جزیره که  این کاروان تازه‌وارد را نمی‌شناختند، برای استقبال به پیشواز آن رفتند؛ اما با پیش‌قراول کاروانیان به‌همراه چند سرباز سوار بر اسب روبه‌رو شدند که به‌سمت مردم می‌تاختند. آن‌ها وحشت‌زده و حیرت‌زده متوجه شدند که سوارها کاروان نیستند و در واقع دشمنانی هستند که می‌خواهند خانه و کاشانه آن‌ها را تسخیر کنند.  
سربازهای جنگجوی سوار بر اسب به قصد غارت و کشتار به‌سمت مردم حمله کردند. در میان مردم، مادر و دختری بودند که بیشتر از بقیه وحشت‌زده شده بودند. سواری به‌دنبال آن‌ها می‌تاخت، آن‌ها فرار می‌کردند و نمی‌دانستند کجا پناه بگیرند. مادر و دختر به میان سنگ‌ها می‌دویدند و امیدوار بودند که سوار آن‌ها را گم کند؛ اما این‌طور نشد و سوار به تعقیب آن‌ها ادامه می‌داد. مادر و دختر به ساحل جزیره هنگام رسیدند. در این موقعیت اگر به جلو می‌رفتند، در آب‌های نیلگون خلیج فارس غرق می‌شدند و اگر می‌ایستادند، سرباز آن‌ها را اسیر می‌کرد. مادر در حالی که دختر خود را در آغوش گرفته بود از خداوند کمک خواست.  
خداوند بلافاصله مادر و دختر را به‌شکل سنگ درآورد. سرباز سوار بر اسب کمی بعد از تبدیل مادر و دختر به سنگ به ساحل رسید. او با چشم خود تبدیل‌شدن مادر و دختر به سنگ را ندید و نتوانست تندیس مادر و دختر را از سایر سنگ‌ها تشخیص دهد. از آن زمان تاکنون این تندیس سنگی یکی از جاذبه‌های گردشگری جزیره هنگام است و گفته می‌شود که تنها کسانی که چشمان حساس و قلب پاک دارند می‌توانند تندیس مادر و دختر را از سایر سنگ‌ها تشخیص دهند.  

پرتغالی‌ها در زمان صفویه جزیره هنگام را به اشغال خود درآوردند و امروزه بقایایی ناچیز از کشتی به گل نشسته آن‌ها در اطراف جزیره، نگاه‌ها را به خود جلب می‌کند؛ مکانی که گردشگران در آن به تماشای ماهی‌های آکواریومی می‌نشینند و عکس می‌گیرند.  

---
---

# لارک
جزیره لارک دارای ۷۷ کیلومتر مربع مساحت است و در کنار جزایر قشم و هرمز قرار دارد. این جزیره از کوه‌‌های آتشفشانی مخروطی شکل تشکیل شده است و بلندترین نقطه آن ۱۳۸ متر از سطح دریا ارتفاع دارد و بزرگ‌ترین قطر آن ۶٫۱۰ کیلومتر است. فضای خلوت، پاکیزگی محیط و ساحل مناسب شنا عوامل جذب قشمی‌ها به لارک هستند.  

متاسفانه لارک امکانات رفاهی زیادی ندارد، برای همین بیشتر گردشگران سفری نیم‌روزه به جزیره دارند. روستا تنها یک مغازه دارد که ساکنان جزیره اجناس مورد نیاز خود را از آنجا تهیه می‌کنند. تنها وسیله نقلیه‌ای که در این جزیره می‌توان پیدا کرد، موتورسیکلت است، آن هم به تعداد اندک. در سراسر جزیره تنها چند مورد ماشین وجود دارد. در واقع جزیره فاقد جاده استاندارد است و تنها یک مسیر خاکی دورتادور جزیره را به هم وصل می‌کند.  

برای سر زدن به گنبد نمکی و کوه‌های آتشفشانی و بلندترین نقطه جزیر که ۱۵۱ متر از سطح دریا ارتفاع دارد، یا مخروبه‌های به‌جای مانده از سکونتگاه‌های تاریخی جزیره و گورستان آن، باید همه راه را پیاده طی کنید. البته قدم زدن در این مسیر خسته‌کننده نیست و می‌توانید شاهد زیبایی‌ و رنگارنگی خاک جزیره باشید. ساحل این جزیره به‌قدری بکر است که می‌توانید انواع صدف و مرجان‌های تزیینی را در کنار ساحل ببینید. همچنین در صورت صحبت با افراد بومی و خرید از آن‌ها می‌توانید غذاهایی مانند خوراک میگو، پرندگان، حلوای رطب و ماهی تنوری را بخرید.  

---
---

# چابهار
### ساحل صخره ای
ساحل صخره‌ای چابهار که با نام ساحل دریا بزرگ نیز شناخته می‌شود، یکی از تفرجگاه‌های ساحلی و جاهای دیدنی چابهار به‌ شمار می‌رود. موج‌های سهمگین بعد از برخورد با صخره‌های کنار این ساحل چندین متر به هوا پرتاب می‌شوند و جلوه‌ی بی‌نظیری را به این ساحل می‌دهند. ارتفاع این امواج در فصل مرداد و مصادف با وزش بادهای موسمی به ۱۵ متر نیز می‌رسد.  

### کوه های مریخی
کوه‌های مریخی چابهار را نه طبیعت سرسبز و نه قله‌های برفی‌ دیدنی کرده‌اند، بلکه تنها به‌سبب شکل ویژه‌‌شان متمایز شده‌اند. به جرات می‌توان گفت کوه‌های مریخی چابهار یکی از مواهب طبیعی منحصربه‌فرد ایران است و مشابه آن را در کمتر جایی از دنیا می‌توان پیدا کرد، مگر در سیاره‌ای دیگر همچون مریخ!  

### جنگل حرا
جنگل حرا چابهار در ناحیه ساحلی خلیج گواتر، در نزدیکی محلی که رودخانه باهوکلات به دریای عمان می‌ریزد، قرار دارد و یکی از جالب‌ترین جاهای دیدنی چابهار به شمار می‌آید. حرا درختچه‌ای است که در مرداب‌های نواحی گرم در کرانه‌های عربستان، مصر و جنوب ایران می‌روید. در جنگل‌های حرا گل‌ها شبیه گل‌های شاه‌پسند و میوه‌ به شکل کپسول تخم مرغی است که درون آن یک دانه وجود دارد و با دو شکاف بازمی‌شود. حرا گونه‌ای آفتاب‌پسند است که بسته به شرایط زیستی به بلندی پنج تا ۱۰ متر می‌رسد. ریشه در این گونه، سطحی و مشتمل بر یک ریشه عمودی کوتاه و تعداد زیادی ریشه جانبی مورب است. همچنین حرا دارای ریشههای هوایی به نام ریشههای تنفسی است و در سطح این ریشهها عدسکهای فراوانی وجود دارد که کار تنفس و تبادلات گازی گیاه را میسر می‌کنند.  

### تالاب لیپار
تالاب لیپار که به تالاب صورتی نیز شهرت دارد، یکی از زیباترین جاذبه های گردشگری چابهار است. تنها چهار نمونه مشابه از لیپار در سراسر جهان وجود دارد و از آن به‌عنوان یکی از جاذبه‌های بی‌نظیر طبیعی کرانه دریای عمان یاد می‌کنند. آب این تالاب‌ به رنگ شیر-توت فرنگی است و جزو شورترین آبگیرهای جهان محسوب می‌شود.  

### اسکله کنارک
اسکله کنارک در فاصله ۵۵ کیلومتری غرب چابهار قرار دارد و مکانی برای پهلوگیری لنج‌ها و قایق‌های صید ماهی است. همچنین از این اسکله می‌توان سواحل بندر کنارک را به همراه پرندگان زیبای دریایی تماشا کرد. چشم‌انداز صیادان و پهلوگیری قایق‌هایشان نیز از دیگر جاذبه‌های اسکله کنارک هستند که آن را به یکی دیدنی های چابهار تبدیل کرده‌اند.  

### پلاژ تیس
پلاژ ساحلی تیس از مکان های دیدنی چابهار است و در محدوده ساحل تیس قرار دارد. عمق دریا در محدوده این پلاژ به دلیل شیب کم و ملایم ساحل، تا صدها متر پس از ساحل یکسان و کمتر از یک و نیم متر است. در این پلاژ امکانات رفاهی نظیر آلاچیق، دوش، اغذیه‌فروشی و رستوران و امکانات تفریحی مانند قایق‌‌های تفریحی، جت‌اسکی، شاتل، استخر بادی و سرسره آبی فراهم شده است.  

### سواحل مکران
سواحل مکران در امتداد دریای عمان قرار دارد و از جاذبه‌ های گردشگری استان سیستان و بلوچستان به شمار می‌آید. این منطقه با داشتن سواحل صخره‌ای، ماسه‌ای و مرجانی بی‌نظیر، همچنین موقعیت عالی برای بازی‌های آبی و ساحلی و از همه مهم‌تر آثار تاریخی و باستانی در کنار دریا، یکی از فرصت‌های مناسب برای توسعه گردشگری دریایی در استان است.  

### گل افشان
گل‌فشان تنگ که با نام گل‌فشان ناپگ نیز شناخته می‌شود، در نزدیکی روستای تنگ، در فاصله ۹۵ کیلومتری غرب بندر کنارک قرار دارد. این گل‌فشان شامل سه تپه کوچک می‌شود که از این تعداد یکی از آن‌ها همچنان فعال است و دو مورد دیگه به‌صورت غیرفعال درآمده‌‌اند. روی این تپه‌ها دهانه‌هایی به قطر چند سانتی‌متر دیده می‌شود که از دهانه گل‌فشان فعال کنونی به‌طور متناوب گل خاکستری رنگ خارج و به سوی دامنه‌ها سرازیر می‌شود. این عمل با لرزش خاک همراه است و گاهی به هنگام خروج گل، صدایی مانند شلیک تفنگ از آن به گوش می‌رسد. دوره تناوب این پدیده نادر و زیبا ۱۰ تا ۱۵ دقیقه است. برای دسترسی به این گل‌فشان باید در مسیر کنارک به بندرعباس پیش برانید. پس از ۵۰ کیلومتر (۳۰ کیلومتر پس از روستای کهیر)، در سمت چپ جاده، تابلوی بندر تنگ را می‌توانید ببینید. با ورود به مسیر فرعی روستای تنگ و پس از چند دقیقه، تابلوی راهنمای گل‌فشان تنگ دیده می‌شود.  

### بندر گواتر
چابهار، تنها بندر اقیانوسی کشور به‌ شمار می‌آید که در جنوب استان سیستان و بلوچستان قرار دارد. این شهر ساحلی، تعدادی از جذاب‌ترین جاهای دیدنی را در خود جاده است، از غارهای بان میستی گرفته تا کوه‌های مریخی و دریاچه لیپار. یکی از شگفتی‌های طبیعی این محدوده، خلیج گواتر است.  
خلیج گواتر از امکانات رفاهی و جاذبه‌های مدرن نزدیک‌ترین شهر نزدیک به خود، یعنی چابهار بی‌بهره است، اما از دیدنی‌ترین جاذبه‌ های گردشگری استان سیستان و بلوچستان محسوب می‌شود.  

### خلیج پزم
خلیج پزم از جاهای دیدنی چابهار در فاصله ۱۰ کیلومتری غرب آن و در انتهای پادگان کنارک است. با ۱۸ کیلومتر طول، این خلیج شباهت زیادی به خلیج چابهار دارد؛ اما از نظر وسعت نصف آن است  

### قلعه پیروز گت
قلعه پیروز گت از مکان های دیدنی چابهار است که در پنج کیلومتری شمال غربی چابهار، در روستای تیس قرار دارد. این اثر از دوره اشکانیان و ساسانیان به‌جامانده است. در اضلاع شمالی و جنوبی می‌توان آثاری از برج‌ها را دید و در قسمت شمالی دو اتاق به‌منظور دیدبانی جای گرفته‌اند. سنگ‌های به‌کار رفته در بنا غیرآهکی هستند و با توجه به جنس سنگ‌های تپه، به نظر می‌رسد که از مکان دیگری برای ساخت به اینجا آورده شده باشند.  

### ساحل بریس
اسکله بریس از پرطرفدارترین اسکله‌های نزدیک چابهار است که در طول سال‌های اخیر گردشگران بسیاری برای تماشای زیبایی‌های آن به چابهار سفر کرده‌اند. از میان سواحل جنوبی کشور، سواحل خلیج فارس بیشترین شهرت را دارند؛ در حالی که سواحل دریای مکران در حوالی چابهار از سواحل منحصربه‌فرد صخره‌ای در ایران است.  


## تاریخ و زمان سفر  
  - `رفت`: چهارشنبه 20 بهمن  
  - `بازگشت`: جمعه 29 بهمن   
  - `درجه سختی برنامه` : 5 از 10  
  - `ساعت جمع شدن در محل حرکت` : 7 صبح
  - `محل جمع شدن برای حرکت` : راه آهن تهران

## نکات
هلاک ما به بیابان عشق خواهد بود / کجاست مردی که با ما سر سفر دارد  

## خلاصه اطلاعات
`اماکن نزدیک` : خلیج فارس   
`مدت زمان بازدید` : 9 روز   
`ساعت دسترسی` : شبانه روزی  
`ورودی` : رایگان  
`تغذیه` : به تعداد روزها

---

## برای شرکت در ایونت، داشتن بیمه ورزشی و امضا فرم که در لینک قوانین آورده شده است، الزامی است

`قوانین` : [rules](/rules-weekend)  

---

## لینک‌ها

`کوچسرفینگ` : [couchsurfing]() [نیاز به vpn]  

`گروه موقت واتساپ` : [whatsapp]()  

`آب و هوا` : [weather]()

---
---

`آب گرم گنو` : [map location](https://www.google.com/maps/dir//%DA%86%D8%B4%D9%85%D9%87+%D8%A2%D8%A8%DA%AF%D8%B1%D9%85+%DA%AF%D9%86%D9%88%E2%80%AD/@27.4480556,56.3041667,13z/data=!4m5!4m4!1m0!1m2!1m1!1s0x3ef9c9ee1d6fe42f:0xf68a5689ae196b89)  

`قلعه فین` : [map location](https://www.google.com/maps/dir//Fin+castle+JVGV%2BJW8+Fin+Hormozgan+Province/@27.6265344,55.8948423,16z/data=!4m5!4m4!1m0!1m2!1m1!1s0x3ef85ef6e24cd15f:0xbdbb74cf3ad49198)  

`حمام گله داری` : [map location](https://www.google.com/maps/dir//Galedari+historical+Bath+musuem+57GF%2BRHX+Qal+eh+Shahi+Bandar+Abbas+Hormozgan+Province/@27.1770775,56.2739935,16z/data=!4m8!4m7!1m0!1m5!1m1!1s0x3ef9d439af362c67:0x85f059b94f35ff62!2m2!1d56.2739935!2d27.1770775)  

`مسجد جامع اهل سنت` : [map location](https://www.google.com/maps/dir//Sunni+Jame+Mosque+57GF%2BVX5+Qal+eh+Shahi+Bandar+Abbas+Hormozgan+Province/@27.1771412,56.2750057,16z/data=!4m5!4m4!1m0!1m2!1m1!1s0x3ef9d4399760fbb5:0xedbbb41f67101f3)  

`مسجد ناصری` : [map location](https://www.google.com/maps/dir//Nasseri+Mosque+%D8%A8%D9%84%D9%88%D8%A7%D8%B1+%D8%A7%D9%85%D8%A7%D9%85+%D9%85%D9%88%D8%B3%DB%8C+%D8%B5%D8%AF%D8%B1+%D8%AC%D9%86%D9%88%D8%A8%DB%8C%D8%8C+%DA%86%D9%87%D8%A7%D8%B1%D8%B1%D8%A7%D9%87+%D8%A8%D9%84%D9%88%DA%A9%DB%8C%D8%8C+%D8%A8%D9%86%D8%AF%D8%B1+%D8%B9%D8%A8%D8%A7%D8%B3%D8%8C+%D8%A7%D8%B3%D8%AA%D8%A7%D9%86+%D9%87%D8%B1%D9%85%D8%B2%DA%AF%D8%A7%D9%86%D8%8C%E2%80%AD/@27.1792713,56.2761914,16z/data=!4m5!4m4!1m0!1m2!1m1!1s0x3ef9d43bdfb3deb3:0x2348b3a320ba4622)  

`معبد هندوها` : [map location](https://www.google.com/maps/place/Hindu+Temple/@27.1808686,56.2791788,15z/data=!4m2!3m1!1s0x0:0xa06275bcaefbb57c?sa=X&hl=en&gl=IR&ved=2ahUKEwit9OuRk6T1AhUvxYUKHbLRBmgQ_BJ6BAgrEAU)  

`بازار ماهی` : [map location](https://www.google.com/maps/place/Bandar+Abbas+Fish+Market/@27.171948,56.2633865,15z/data=!4m2!3m1!1s0x0:0x1eb2b9fd3f07336c?sa=X&hl=en&gl=IR&ved=2ahUKEwiw8q-0k6T1AhURNhoKHanHAKEQ_BJ6BAgyEAU)  

`پارک ساحلی سورو` : [map location](https://www.google.com/maps/dir//Bandar+Abbas+Beach+Park+Hormozgan+Province+%D8%B3%D9%87+%D8%B1%D8%A7%D9%87+%D8%AC%D9%87%D8%A7%D9%86+%D8%A8%D8%A7%D8%B1%D8%8C+%D8%A8%D9%86%D8%AF%D8%B1+%D8%B9%D8%A8%D8%A7%D8%B3%D8%8C%E2%80%AD/@27.1658274,56.2478886,16z/data=!4m5!4m4!1m0!1m2!1m1!1s0x3ef9d457b85ec447:0xa98659dd26df595b)  

`دره داماش` : [map location](https://www.google.com/maps/place/Siyahu,+Hormozgan+Province/@27.7648801,56.295111,12.68z/data=!4m5!3m4!1s0x3ef9a90228e46e57:0x2d1b14a84183e9ce!8m2!3d27.7551036!4d56.3320773)  

---
---

`تنگه چاهکوه` : [map location](https://www.google.com/maps/place/Chahkooh+Canyon/@26.7512846,55.332547,10.17z/data=!4m16!1m10!4m9!1m4!2m2!1d50.9289791!2d35.6996098!4e1!1m3!2m2!1d55.5375476!2d26.6829516!3m4!1s0x3ef7e3d28d541775:0x7bdf4bf639575908!8m2!3d26.6829516!4d55.5375476)  

`روستا لافت` : [map location](https://www.google.com/maps/place/historical/@26.7283158,55.562984,10.69z/data=!4m16!1m10!4m9!1m4!2m2!1d50.9289791!2d35.6996098!4e1!1m3!2m2!1d55.7620086!2d26.8992918!3m4!1s0x3ef7f3ba13d12403:0x3c38d63c900acb96!8m2!3d26.8993014!4d55.7620301)  

`دره ستارگان` : [map location](https://www.google.com/maps/dir//Stars+Valley+Island+%D8%A7%D8%B3%D8%AA%D8%A7%D9%86+%D9%87%D8%B1%D9%85%D8%B2%DA%AF%D8%A7%D9%86+%D8%A8%D8%B1%DA%A9%D9%87+%D8%AE%D9%84%D9%81+Kharbes+Caves+Street%E2%80%AD%E2%80%AD/@26.8698874,56.1226536,14z/data=!4m8!4m7!1m0!1m5!1m1!1s0x3ef79c7c86598825:0x39063bffc09da8c7!2m2!1d56.1226536!2d26.8698874)  

`جزیره ناز` : [map location](https://www.google.com/maps/dir//Naz/@26.7977913,56.0957454,17z/data=!4m5!4m4!1m0!1m2!1m1!1s0x3ef7993c5d4bb7bb:0xca993d2247b2762e)  

`جنگل حرا` : [map location](https://www.google.com/maps/dir//Hara+Forest+Protected+Area+Hormozgan+Province+%D8%B4%D9%87%D8%B1%DA%A9+%D8%AC%D8%AF%DB%8C%D8%AF+%DA%AF%D9%88%D8%B1%D8%B2%DB%8C%D9%86+%D8%AC%D8%A7%D8%AF%D9%87+%D8%AC%D9%86%DA%AF%D9%84+%D8%AD%D8%B1%D8%A7%E2%80%AD/@26.8181112,55.78892,9z/data=!4m5!4m4!1m0!1m2!1m1!1s0x3ef7f0f869f9cf45:0x1f312e18b427b111)  

`غار خربس` : [map location](https://www.google.com/maps/dir//Namakdan+Cave+JG57%2BQ9J+Qeshm+Hormozgan+Province/@26.6094592,55.513398,16z/data=!4m8!4m7!1m0!1m5!1m1!1s0x3ef779e06a719f09:0xafd7d7a05d5783ea!2m2!1d55.513398!2d26.6094592)  

`انجیر معابد` : [map location](https://www.google.com/maps/place/Tomsenati,+Hormozgan+Province,+Iran/@26.8445135,55.957006,12.25z/data=!4m16!1m10!4m9!1m4!2m2!1d50.9289791!2d35.6996098!4e1!1m3!2m2!1d56.0152443!2d26.8676!3m4!1s0x3ef7900da3a374cf:0xf03b8309ce77cec4!8m2!3d26.8676!4d56.0152443)  

---
---

`دره مجسمه ها` : [map location](https://www.google.com/maps/dir//The+Valley+of+the+Statues+2CQX%2B579+Hormuz+Hormozgan+Province/@27.0379183,56.4482197,16z/data=!4m8!4m7!1m0!1m5!1m1!1s0x3ef765b274ce17d3:0x5f63a9be9b47b0a6!2m2!1d56.4482197!2d27.0379183)  

`دره سکوت` : [map location](https://www.google.com/maps/dir//Silence+Valley+%D9%87%D8%B1%D9%85%D8%B2%D8%8C+%D8%A7%D8%B3%D8%AA%D8%A7%D9%86+%D9%87%D8%B1%D9%85%D8%B2%DA%AF%D8%A7%D9%86%D8%8C%E2%80%AD/@27.0666205,56.4377979,16z/data=!4m5!4m4!1m0!1m2!1m1!1s0x3ef764662fb532b3:0x3d1661e10e32fafa)  

`قلعه پرتغالی ها` : [map location](https://www.google.com/maps/dir//Hormoz+Portuguese+Castle+4F22%2B4VH+Hormuz+Hormozgan+Province/@27.1003004,56.4522336,16z/data=!4m8!4m7!1m0!1m5!1m1!1s0x3ef763ed08f1752f:0xf45c3863178fa203!2m2!1d56.4522336!2d27.1003004)  

`فرش خاکی` : [map location](https://www.google.com/maps/dir//%D8%B3%D8%A7%D8%AD%D9%84+%D9%81%D8%B1%D8%B4+%D8%AE%D8%A7%DA%A9%DB%8C+%D9%87%D8%B1%D9%85%D8%B2+%D8%AC%D8%B2%DB%8C%D8%B1%D9%87+%D9%87%D8%B1%D9%85%D8%B2%D8%8C+%D9%87%D8%B1%D9%85%D8%B2%DA%AF%D8%A7%D9%86%D8%8C%D8%8C%E2%80%AD/@27.068183,56.4271914,11z/data=!4m5!4m4!1m0!1m2!1m1!1s0x3ef765ef12ba7123:0x730af2f20bdbea3)  

`دره رنگین کمان` : [map location](https://www.google.com/maps/dir//Red+soil+mine+3FQ9%2B8CV+Hormuz+Hormozgan+Province/@27.088363,56.4685541,16z/data=!4m8!4m7!1m0!1m5!1m1!1s0x3ef7640172139df1:0xebbbb5e80e62e25e!2m2!1d56.4685541!2d27.088363)  

`معدن خاک سرخ` : [map location](https://www.google.com/maps/place/Rainbow+Valley/@27.0568076,56.415154,13.55z/data=!4m16!1m10!4m9!1m4!2m2!1d50.9289791!2d35.6996098!4e1!1m3!2m2!1d56.4388714!2d27.0498955!3m4!1s0x3ef76450e42ee195:0x14b16bc61fe3de5e!8m2!3d27.0498955!4d56.4388714)  

---
---

`ساحل نقره ای` : [map location](https://www.google.com/maps/dir//Silver+Beach/@26.6739844,55.8765813,14z/data=!4m5!4m4!1m0!1m2!1m1!1s0x3ef7bfdb3b03c38d:0x4942f30b4291e29c)  

---
---

`لارک` : [map location](https://www.google.com/maps/place/Larak/@26.8917495,56.3882029,12.12z/data=!4m16!1m10!4m9!1m4!2m2!1d50.9289791!2d35.6996098!4e1!1m3!2m2!1d56.3712327!2d26.8482909!3m4!1s0x3ef7728a6b74f41b:0x2350588685b9285!8m2!3d26.8482909!4d56.3712327)  

---
---

`ساحل صخره ای` : [map location](https://www.google.com/maps/place/Love+Cliffs/@25.7106194,60.3105851,9.39z/data=!4m16!1m10!4m9!1m4!2m2!1d50.9289791!2d35.6996098!4e1!1m3!2m2!1d60.6707368!2d25.2763418!3m4!1s0x3e95267e3073737b:0x53ff6cc9af1a21e6!8m2!3d25.2761687!4d60.6710632)  

`کوه های مریخی` : [map location](https://www.google.com/maps/dir/35.6996098,50.9289791/25.2721272,60.9587336/@30.4088207,51.4506031,6z/data=!3m1!4b1!4m4!4m3!1m1!4e1!1m0)  

`جنگل حرا` : [map location](https://www.google.com/maps/place/Chabahar,+Iran/@25.2227428,61.3724463,11.26z/data=!4m16!1m10!4m9!1m4!2m2!1d50.9289791!2d35.6996098!4e1!1m3!2m2!1d61.5019181!2d25.1649534!3m4!1s0x3ebfdab0a073249b:0x67a6fd673e7b43f8!8m2!3d25.1648127!4d61.5019503)  

`تالاب لیپار` : [map location](https://www.google.com/maps/place/%D9%83%D9%8A%D8%B4%D8%AF%D8%A7%D8%A8%E2%80%AD/@25.6294714,60.4693606,9.91z/data=!4m16!1m10!4m9!1m4!2m2!1d50.9289791!2d35.6996098!4e1!1m3!2m2!1d60.8293026!2d25.2549628!3m4!1s0x3e953b06d84f44c1:0x740f62348fa6028b!8m2!3d25.299787!4d60.8086082)  

`پلاژ تیس` : [map location](https://www.google.com/maps/place/Tiss+Beach+Resort/@25.3786245,60.5081938,10.69z/data=!4m16!1m10!4m9!1m4!2m2!1d50.9289791!2d35.6996098!4e1!1m3!2m2!1d60.6088535!2d25.363194!3m4!1s0x3e9529becbbeeced:0xe2654dd4a40b746f!8m2!3d25.363194!4d60.6088535)  

`اسکله کنارک` : [map location](https://www.google.com/maps/place/Port+Konarak/@25.3965414,60.4139489,12.51z/data=!4m16!1m10!4m9!1m4!2m2!1d50.9289791!2d35.6996098!4e1!1m3!2m2!1d60.4345572!2d25.3551859!3m4!1s0x3e94d229ae96eed7:0x5f8c26a38bc876a6!8m2!3d25.3551856!4d60.4345327)  

`ساحل مکران` : [map location](https://www.google.com/maps/place/25%C2%B018'06.0%22N+60%C2%B037'37.6%22E/@25.301655,60.6249313,17z/data=!3m1!4b1!4m17!1m10!4m9!1m4!2m2!1d50.9289791!2d35.6996098!4e1!1m3!2m2!1d60.6274463!2d25.3023626!3m5!1s0x0:0xf8046e7d34f3e272!7e2!8m2!3d25.3016547!4d60.6271202)  

`گل افشان` : [map location](https://www.google.com/maps/place/Tang+Mud+Volcano/@25.428478,59.8943746,12.51z/data=!4m16!1m10!4m9!1m4!2m2!1d50.9289791!2d35.6996098!4e1!1m3!2m2!1d59.9329816!2d25.4669875!3m4!1s0x3eeb5732a8922957:0x5d3045d8565cd069!8m2!3d25.4669875!4d59.9329816)  

`قلعه پیروز گت` : [map location](https://www.google.com/maps/place/%D8%AA%D9%BE%D9%87+%D8%AC%D9%86%D8%A7%D9%86%DB%8C+%D8%B3%D9%86%D8%AA%E2%80%AD/@25.3508876,60.62723,14.33z/data=!4m16!1m10!4m9!1m4!2m2!1d50.9289791!2d35.6996098!4e1!1m3!2m2!1d60.6256061!2d25.3543649!3m4!1s0x3e952960dac4e9a9:0x3178e8a494895d4e!8m2!3d25.3543649!4d60.6256061)  

`خلیج پزم` : [map location](https://www.google.com/maps/place/Konarak,+Sistan+and+Baluchestan+Province,+Iran/@25.3630034,60.3330648,11.99z/data=!4m16!1m10!4m9!1m4!2m2!1d50.9289791!2d35.6996098!4e1!1m3!2m2!1d60.3177453!2d25.3543957!3m4!1s0x3eec9efa9b93108f:0x9408fd04507518ed!8m2!3d25.7140778!4d59.7487272)  

`بندر گواتر` : [map location](https://www.google.com/maps/place/Gov%C4%81ter/@25.1329349,61.4722441,14.33z/data=!4m16!1m10!4m9!1m4!2m2!1d50.9289791!2d35.6996098!4e1!1m3!2m2!1d61.4838813!2d25.1350717!3m4!1s0x3ebfd080f0015fd7:0xedcbae8c624206a5!8m2!3d25.1350717!4d61.4838813)  

`ساحل بریس` : [map location](https://www.google.com/maps/place/Mini+Svprsahl/@25.1352725,61.1901694,14.07z/data=!4m16!1m10!4m9!1m4!2m2!1d50.9289791!2d35.6996098!4e1!1m3!2m2!1d61.1898463!2d25.1356402!3m4!1s0x3e956452ffffffff:0x76f96b57b3e6a032!8m2!3d25.1356402!4d61.1898463)  