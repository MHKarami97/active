---
layout: post
title:  "ایونت 262 - قله چین کلاغ"
author: mhk
categories: [Nature]
tags: [nature, chin_kalagh]
image: assets/img/nature/262-chin_kalagh.jpeg
description: "ایونت 262 - قله چین کلاغ"
featured: true
hidden: true
rating: 5
---

## توضیحات منطقه
چین کلاغ از قله‌های جنوبی البرز جنوبی در نزدیکی تهران با ارتفاع ۲۸۲۰ متر است. این کوه از شمال به یونجه‌زار و از غرب به کوه‌های امامزاده داوود و از شرق به کوه‌های درکه و از جنوب به منطقه سعادت‌آباد و فرحزاد و بخشی از محله ی درکه محدود می شود. چین کلاغ قبل امامزاده داوود غربی ترین قله شناخته شده در رشته کوه توچال است.  

## اندر احوال برنامه ما  
کوهپیمایی ۴ ساعته‌ای از ابتدای درکه و یا سعادت‌آباد، تیم‌های کوهنوردی را به این قله می‌رساند و وجود دره‌های سرسبز و آبشار و چشمه در مسیر رسیدن به آن، چین کلاغ را به یکی از قله‌های محبوب گروه‌های کوهپیمایی تبدیل کرده است. قله‌ای که از حرکت صفحه‌های زمین به وجود آمده و فشرده شده و چین و شکن‌هایش از دور هویداست، به دلیل حضور کلاغ‌ها در آن به چین کلاغ شهرت دارد.  

«چشمه» آب باریکه‌ای خنک است که از دل سنگ‌ها می‌جوشد و به توقفگاه کوتاهی در میانه راه قله چین کلاغ تبدیل شده. چین کلاغ، چشمه‌ای هم در نزدیکی قله دارد. برف از پاییز روی ارتفاعات چین کلاغ می‌نشیند و تا اوایل بهار سال بعد، بارش ادامه دارد. بهار و تابستان با گرم‌تر شدن هوا، برف‌ها آب می‌شوند و رودخانه‌ای که در مسیر دره چین کلاغ در حرکت است را پرآب می‌کند. با رسیدن به قله چین کلاغ منظره دماوند را در یک سو و منظره شهر تهران را در سمت دیگر خود خواهید داشت؛ تهرانی دود گرفته که تنها برج میلاد و اگر شانس همراهتان باشد چند برج و ساختمان بلندمرتبه دیگر را می‌توانید از میان دود و دم شهر ببینید. اسفندیاری می‌گوید: «چین کلاغ مسیرهای فرعی متنوعی دارد. برای مثال اگر با گروهی حرفه‌ای به این قله بروید می‌توانید هیجان عبور از صخره‌ها را تجربه کنید و اصطلاحاً دست به سنگ شوید. یا اگر دنبال مسیر امن‌تر هستید، راه صافی که اغلب کوهپیماها انتخاب می‌کنند پیش روی شماست. اوایل پاییز هنوز در میدان درکه یا سعادت‌آباد که ابتدای مسیر چین کلاغ قرار دارد خبری از برف نیست و تنها باد خنکی می‌وزد. اما معمولاً قله، برفی است و باد، سوز گزنده‌ای دارد. در دامنه‌ها و یال‌هایی که در طول روز، آفتاب مستقیم به آن می‌تابد، برف‌ها آب می‌شوند و بعد به دلیل سرمای هوا بعد از غروب دوباره یخ می‌زنند. به همین دلیل قندیل‌های زیبایی در طول مسیر می‌توان دید.»  


## تاریخ و زمان سفر  
  - `رفت`: پنجشنبه 23 دی  
  - `بازگشت`: پنجشنبه 23 دی   
  - `درجه سختی برنامه` : 4 از 10  
  - `ساعت تجمیع در محل حرکت` : 7 صبح
  - `محل قرار` : شهرک بام تهران، بالای سعادت آباد
  - `زمان برگشت` : پنجشنبه

## چند تا نکته که حواسمون باید باشه  
همیشه کم ترین زباله رو تولید کنیم و چیزی رو تو طبیعت جا نذاریم.  
خوراکی‌های قندی و مقوی همراه خودتون داشته باشین.  
این برنامه کاملا دوستانه و مسئولیت هر فرد بر عهده خودش هست.  
برنامه بنا بر شرایط موجود با تشخیص هماهنگ کننده ممکنه تغییر کنه.  
در صورت علاقه مندی به حضور در گروه موقت جوین شید و سوالی داشتید از هماهنگ کنندگان بپرسید.  
برای وعده‌ غذایی هر کس می تواند به تعداد مورد نیاز وعده غذای همراه داشته باشد یا کپسول و سرشعله بیاورد و همانجا آشپزی کند.  

## راهنمای مسیر
مسیر های مختلفی برای صعود بهچین کلاغ وجود دارد اما ۳ تا مسیر معروف و اصلی دارد که اولین گزینه برای بیشتر کسانی که می خواهند به قله چین کلاغ صعود کنند از سمت سعادت آباد و فرحزاد است که تقریبا بیشتر مسیر از روی یال رد می شود. مسیر دوم از سمت معدن سنگ سبز درکه گذر می کند که یک سوم مسیر از دره و مابقی از روی یال رد می شود که یکی از زیبا ترین مسیر ها برای صعود به چین کلاغ است. و مسیر سوم که بخشی از مسیر آن را مسیر کوهپیمایی پلنگ چال تشکیل می دهد که از دره ی کارا و جنگل کارا رد می شود که زیبایی فوق العاده ای دارد در انتها مسیر به گردنه ی کارا می رسد که همان طور که گفته شد مسیر بین دوشاخ و چین کلاغ است. این مسیر هایی که گفته شد پر تردد ترین و مسیر های اصلی معروف برای صعود به این قله است.  

قله چین کلاغ بین دره پلنگ چال و دره فرحزاد و همچنین شمال منطقه سعادت آباد تهران در شهر تهران واقع شده است. این کوه از مجموعه قلل البرز و زیرمجموعه کوههای توچال می باشد. قله چین کلاغ در سمت شمال خود از طریق گردنه ای به قله دوشاخ متصل است.  

این مسیر در شهرک بام تهران واقع در سعادت آباد آغاز می شود. ارتفاع مبدا حرکت ۱۸۳۰ متر می باشد. یک نگهبانی در ابتدای مسیر قرار دارد. شروع مسیر یک جاده خاکی وجود دارد. پس از ۵۰۰ متر طی مسافت در جاده خاکی به مسیر پاکوب خواهید رسید. پس از طی مسافت تقریبی یک کیلومتر به محدوده درختان خواهید رسید. حدودا یک کیلومتر پس از این قسمت نیز چشمه ای وجود دارد که به طور معمول محل استراحت کوهپیماها هست.  

از اینجا به بعد از طریق دو مسیر می توان ادامه داد. مسیر یال که پس از رسیدن به چشمه به سمت راست تغییر جهت داده و وارد پاکوب آن میشوید. مسیر دره، که پس از چشمه حدود یک کیلومتر دیگر ادامه داده و سپس در سمت چپ سوار یال شده که با شیبی نسبتا تند به قله چین کلاغ منتهی میشود. طول مسیر صعود به حدودا ۵ کیلومتر می باشد.  

## نکات

`اماکن نزدیک` : تهران  

`آدرس` : تهران، بالای سعادت آباد  

`مدت زمان بازدید` : 1 روز   

`ساعت دسترسی` : شبانه روزی  

`ورودی` : رایگان  

`تغذیه` : به تعداد روزها

## عکس های از مسیر

<p align="center">
  <img src="/assets/img/posts/166/02.jpg" alt="mhkarami97" width="600" />
</p>

<p align="center">
  <img src="/assets/img/posts/166/03.jpg" alt="mhkarami97" width="600" />
</p>

<p align="center">
  <img src="/assets/img/posts/166/04.jpg" alt="mhkarami97" width="600" />
</p>

---

## برای شرکت در ایونت، داشتن بیمه ورزشی و امضا فرم که در لینک قوانین آورده شده است، الزامی است

---

`قوانین` : [rules](/rules-weekend)  

---

`کوچسرفینگ` : [couchsurfing](https://www.couchsurfing.com/events/262) [نیاز به vpn]

`گروه موقت واتساپ` : [whatsapp](https://chat.whatsapp.com/FIbeQfBke2aJEQOaKGdlYu)  

`آب و هوا` : [weather](https://www.windy.com/35.829/51.355?35.798,51.338,13)

`موقعیت` : [map location](https://www.google.com/maps/place/Chin+Kalagh/data=!4m2!3m1!1s0x3f8e09d3d2645975:0xae2133743bbcf83f!5m1!1e4?sa=X&ved=2ahUKEwitk9HnivnzAhXjsaQKHUSNA8cQ8gF6BAhcEAE)