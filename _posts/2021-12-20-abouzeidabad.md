---
layout: post
title: "ایونت 224 - کویر ابوزید آباد"
author: mhk
categories: [Nature]
tags: [nature, isfahan]
image: assets/img/nature/224-abouzeidabad.jpeg
description: "ایونت 224 - کویر ابوزید آباد"
featured: true
hidden: true
rating: 5
---

## توضیحات
کویر ابوزیدآباد بخشی از بیابان بزرگ بند ریگ در شمال ابوزیدآباد و شمال شرقی کاشان است و از جاهای دیدنی کاشان محسوب می‌شود. ابوزید نیز مثل هر تکه‌ دیگر از کویر، اوج زیبایی خود را در سکوت عمیق، لابه‌لای تپه‌های شنی داغ روانش و چشم‌اندازهای وسیع و بی‌نظیرش پنهان کرده است. کویر ابوزیدآباد در کنار دیگر جاذبه‌های کویری ایران، مانند کویر مرنجاب و کویر مصر از محبوب‌ترین مقصدهای کویری برای گردشگران علاقه‌مندان به این نوع جاذبه‌ها است. ابوزیدآباد پایتخت گویش‌های کهن ایران است و گویش بیذوی و همچنین فرهنگ مردمان این منطقه، جزو مهم‌ترین جاذبه‌های گردشگری آن محسوب می‌شود.  

جاذبه‌های دیدنی منطقه کویری ابوزید آباد بیشتر در شمال آن و در امتداد جاده خاکی به طول ۲۵ کیلومتر واقع شده‌اند. در فاصله‌ حدود هشت کیلومتری شهر، رمل‌های ماسه‌ای و تپه‌های شن روان هویدا می‌شوند؛ ولی برای رفتن به تپه‌های بزرگ‌تر و زیباتر باید مسیر کویر و کنار گذر دریاچه نمک چال عروس را طی کنید.  
کویر ابوزید آباد بخش کوچکی از بیابان بزرگ «بند ریگ» را تشکیل می‌دهد و علاوه بر جذابیت طبیعی بالایی که دارد، ب واسطه آثار تاریخی و باستانی که در خود جای داده است، شهرت دو چندان دارد. بسیاری از گردشگران در سفر به کویر ابوزید آباد با توجه به ظرفیت‌های بالای گردشگری در آن برای بازدید از اماکن تاریخی نزدیک به این کویر نیز برنامه‌ریزی می‌کنند. از بهترین جاهای دیدنی نزدیک کویر ابوزید آباد می‌توان به «قلعه کرشاهی»، «کوه یخاب»، «روستای ابیانه»، «آب‌انبار صفوی»، «شهر زیر زمینی اویی» و «شهر تاریخی نوش آباد» اشاره کرد.  

شهر زیرزمینی نوش آباد که به مجموعه‌ی «اویی» هم معروف است، بدون شک شگفت‌زده‌تان می‌کند. معماری خاص و عجیب این ناحیه، معمای جذابی دارد که هوش و خلاقیت مردمان گذشته را نشان می‌دهد. عمق این بنا در بعضی از نقاط به ۱۸ متر هم می‌رسد. اویی مجموعه‌ای از اتاق‌ها، راهروها، کانال‌ها و… است که کنار هم در ۳ طبقه جمع شده‌اند و به‌عنوان یک گنج تاریخی برایتان جذابیت بالایی خواهد داشت.  

---
قلعه کَرشاهی، قلعه‌ای است که در قسمت شمال شرقی شهر ابوزیدآباد از توابع شهرستان آران و بیدگل واقع در جنوب کویر سیازگه بند ریگ، و در نزدیکی ارتفاعات کوه یخ‌آب در استان اصفهان قرار دارد.  
این قلعه محل تجمع سپاه نایب حسین کاشی بوده‌است که توسط رضا شاه کشته شد. مساحت قلعه بیش از ۴۰۰۰ متر مربع است و گفته می‌شود که شالوده آن در زمان قبل از اسلام ساخته شده‌است.  
این قلعه از خشت و گل ساخته شده‌است و هم‌اکنون از آثار بر جای مانده از زمان قاجار است. این قلعه یکی از قلعه‌های مهم سردار حسین کاشی یکی از راهزنان و یاغیان دوره رضا خان بوده و آثار گلوله‌های توپ در نبرد نیروهای دولتی و نیروهای سردار حسین کاشی در این قلعه بر برج اصلی باقی مانده بود که متأسفانه در اسفند ۹۸ تخریب شد.  
به استناد محققان و کارشناسان بعد از ارگ بم، این قلعه با قدمتی پیش از اسلام دومین بنای خشتی ایران محسوب می‌گردد. سرپرست اداره میراث فرهنگی صنایع دستی و گردشگری شهرستان آران و بیدگل در گفتگو با خبرگزاری فارس اذعان داشته‌است که قدمت تاریخی قلعه کرشاهی و شالوده اولیه این قلعه به پیش از اسلام بازمی‌گردد. قلعه تدافعی کرشاهی از جهت سازماندهی و انسجام فضایی، یکی از کامل‌ترین و مستحکم‌ترین قلعه‌های محدوده آران و بیدگل و شهرهای اطراف آن محسوب می‌شود.  
واژه کرشاهی از کاریزشاهی گرفته شده‌است. حیاط بزرگ میانی قلعه که در میان آن، انبار حوض بزرگی وجود دارد و اتاق‌های شاه‌نشین زمستانی و تابستانی، انبار، اصطبل‌های طویل و بزرگ و برج‌های ستبر و بلند را جانمایی کرده با ترکیب و در هم‌گسیختگی فضاهای مختلف، طراحی منحصر به فرد این قلعه را به رخ می‌کشاند.  
این قلعه در زمان حمله مغول به عنوان پایگاهی برای مبارزه، به خوبی توانسته در جنگی نابرابر مقابل یورش وحشیانه دشمن مقاومت کند. قلعه کرشاهی در دوره‌های مختلف از جمله در زمان حمله مغول بازسازی شده تا جلوی پیشروی دشمن که از راه کویر قصد حمله به نواحی مرکزی ایران را داشته‌است گرفته شود.  
از آن زمان به بعد قلعه کرشاهی بارها مورد استفاده حاکمان و راهزنان و حتی شورشیان قرار گرفته و آخرین بار توسط نایب حسین کاشی، از شورشیان اواخر دوره قاجار بازسازی شده و هنوز هم آثار گلوله‌های توپ به جا مانده از درگیری نیروهای دولتی و شورشیان بر دیوارهای قلعه نمایان است. دور تا دور قلعه را دو ردیف دیواره چینه‌ای بلند و ستبر احاطه شده که در میان آن خندقی عمیق طراحی شده به‌طوری‌که دهنه پنج متری آن بزرگترین سد در برابر هجوم دشمنان به درون قلعه محسوب می‌شده‌است.  
بارزترین ویژگی این قلعه خاصیت آب‌زایی زمین اطراف و زیر قلعه است. حوض بزرگ میانی قلعه همیشه مرطوب یا پرآب است که دلیل آن خاصیت زمین و ضخامت کم پوسته زمین با سفره زیرزمینی آن است.  

---
کوه یخاب در شمال قلعه کرشاهی، در نزدیکی شهرستان آران و بیدگل قرار دارد. با ارتفاع ۱۸۰۰ متر از سطح دریا، کوهنوردی و صعود از کوه یخاب یکی از فعالیت‌های محبوب و لذت‌بخش در این منطقه است.  

---
روستای ابیانه یکی از جاهای دیدنی کاشان است که علاوه بر آثار و بناهای تاریخی‌، موقعیت جغرافیای عالی دارد و در منطقه‌ای خوش‌آب‌وهوا قرار گرفته است. به ابیانه در زبان محلی «ویونا» (Viuna) گفته می‌شد که ریشه این کلمه از دو واژه «وی» و «ویانه» به‌معنای بیدستان تشکیل شده است؛ با گذر زمان این اسم به اویانه و بعدها به ابیانه تغییر کرده است.  

---
شهر زیرزمینی نوش‌آباد یا اویی یکی از حیرت انگیزترین شهرهای زیرزمینی جهان است. این شهرزیرزمینی از جاهای دیدنی کاشان در شهر نوش‌آباد است. سابقه این شهر به حدود هزاروپانصد سال پیش و دوره ساسانی بازمی‌گردد، گفته شده این شهر از پایتخت های حکومت ساسانی در دوره حکومت انوشیروان بوده است. این شهر زیرزمینی در سال ۱۳۸۵، به‌صورت کاملا اتفاقی توسط فردی که در منزل خود در حال حفر چاه بوده، کشف شد.  

---
از فاصله 10‌کیلومتری تا 45‌کیلومتری شمال کویر ابوزید آباد، منطقه‌ای با نام منطقه چاه عروس وجود دارد. بر اساس نظر اکثر گردشگران، این منطقه زیباترین منطقه در کویر ابوزیدآباد محسوب می‌شود. در این منطقه با حفر گودالی نیم متری، به آب شیرین خواهید رسید. به لطف منابع آب زیرزمینی موجود، در منطقه چاه عروس کویر ابوزید آباد می‌توانید شاهد نخلستان‌هایی زیبا و پربار باشید.  

## راهنمای مسیر
فاصله تهران تا کویر ابوزید آباد تنها در حدود ۲۷۰ کیلومتر است و با سه ساعت رانندگی از تهران می‌توانید به کویر ابوزید آباد در نزدیکی کاشان برسید. دسترسی به کویر ابوزید آباد از دیگر شهرهای کشور نیز از طریق شهرهای نطنز و کاشان صورت می‌گیرد. پس با توجه به محل اقامت‌ خود می‌توانید بهترین راه برای رسیدن به یکی از این دو شهر را انتخاب کنید.  

برای رفتن به این کویر از تهران، لازم است از خروجی‌های جنوبی شهر به‌سمت اتوبان قم بروید و تا کاشان برانید. در شهر کاشان بالاتر از میدان بسیج، از بلوار ملاصدرا به مسیر انحرافی راست وارد شوید. پس از طی ۳۰ کیلومتر در این مسیر به کویر ابوزید آباد می‌رسید.  

## تاریخ و زمان سفر  
  - `رفت`: پنجشنبه 2 دی  
  - `بازگشت`: جمعه 3 دی   
  - `درجه سختی برنامه` : 2 از 10  
  - `ساعت جمع شدن در محل حرکت` : 7 صبح
  - `محل جمع شدن برای حرکت` : اول اتوبان قم

## نکات
`اماکن نزدیک` : ابوزیدآباد، کاشان   
`مدت زمان بازدید` : 2 روز   
`ساعت دسترسی` : شبانه روزی  
`ورودی` : رایگان  
`تغذیه` : به تعداد روزها

## عکس‌ها

<p align="center">
  <img src="/assets/img/posts/224/01.jpg" alt="mhkarami97" width="600" />
</p>

<p align="center">
  <img src="/assets/img/posts/224/02.jpg" alt="mhkarami97" width="600" />
</p>

<p align="center">
  <img src="/assets/img/posts/224/04.jpg" alt="mhkarami97" width="600" />
</p>

<p align="center">
  <img src="/assets/img/posts/224/05.jpg" alt="mhkarami97" width="600" />
</p>

---

## برای شرکت در ایونت، داشتن بیمه ورزشی و امضا فرم که در لینک قوانین آورده شده است، الزامی است

`قوانین` : [rules](/rules-weekend)  

---

## لینک‌ها

`کوچسرفینگ` : [couchsurfing](https://www.couchsurfing.com/events/224) [نیاز به vpn]  

`گروه موقت واتساپ` : [whatsapp](https://chat.whatsapp.com/GRNSqsq0etoHaRx86Vwhpw)  

`آب و هوا` : [weather](https://fa.weather.town/forecast/iran/isfahan/abuzeydabad/#December-23)  

`موقعیت` : [map location](https://www.google.com/maps/place/%DA%A9%D9%88%DB%8C%D8%B1+%D8%A7%D8%A8%D9%88%D8%B2%DB%8C%D8%AF%D8%A2%D8%A8%D8%A7%D8%AF%E2%80%AD/@33.9016576,51.7433737,14z/data=!4m13!1m7!3m6!1s0x3f965c1e3a805d07:0xf5c71b58ca4661a4!2sAbouzeidabad,+Isfahan+Province!3b1!8m2!3d33.9005432!4d51.762521!3m4!1s0x3f965b0c50124887:0x122b55a2feb42a93!8m2!3d33.9166416!4d51.7969436)  

`قلعه کرشاهی` : [map location](https://www.google.com/maps/place/Korshahi+Castle,+W4M5%2B5WM,+Aran+va+Bidgol,+Isfahan+Province,+Iran/@33.9329694,52.1097974,15z/data=!4m5!3m4!1s0x0:0xc6fc439388129756!8m2!3d33.9329694!4d52.1097974)  

`کوه یخاب` : [map location](https://www.google.com/maps/place/K%C5%ABhh%C4%81-ye+Yakh%C4%81b/data=!4m2!3m1!1s0x3f97ab625f31c4a7:0xddfe6f1b093ce559!5m1!1e4?sa=X&ved=2ahUKEwiRnMfoxfT0AhVNsKQKHb_zBHMQ8gF6BAgyEAE)  

`ابیانه` : [map location](https://www.google.com/maps/place/Abyaneh,+Isfahan+Province/@33.7081078,51.5789304,11.14z/data=!4m5!3m4!1s0x3f961364fed5ebe3:0x8727ed4328dc89c8!8m2!3d33.5859969!4d51.5899544)  

`شهر زیرزمینی اویی` : [map location](https://www.google.com/maps/place/Noushabad+Underground+City/@34.0771886,51.4378615,15z/data=!4m2!3m1!1s0x0:0xa13df9c62169920a?sa=X&ved=2ahUKEwjWve-e6_b0AhUnxIUKHY61AawQ_BJ6BAhDEAU)  
