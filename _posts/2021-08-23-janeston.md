---
layout: post
title:  "ایونت 104 - دشت جانستون در روستای آبنیک"
author: mhk
categories: [Nature]
tags: [nature, janeston]
image: assets/img/nature/104-janeston.png
description: "ایونت 104 - دشت جانستون در روستای آبنیک"
featured: true
hidden: true
rating: 5
---

## اندر احوال برنامه ما:  
دشت جانستون یا جانِستان، دشتی زیبا با مناظر دل‌انگیز است که در شمال تنگ آبنیک (آب نیک) در ارتفاع حدود ۲۷۵۰ تا ۳۰۰۰ متری قرار دارد.  
برای دسترسی به این دشت باید از روستای آبنیک گذر کرد. روستای آبنیک در ۱۲ کیلومتری شمال شرقی فشم، بعد از روستاهای زایگان و لالان واقع شده و از توابع بخش رودبار قصران شهرستان شمیرانات به شمار می‌رود.  
با پیاده‌روی یک ساعته در روستای آبنیک و عبور از رودخانه و طی مسیری صخره‌ای که شیب نسبتاً تندی دارد، می‌توان به دشت جانستون رسید.  

## تاریخ و زمان سفر:  
  - `رفت`: جمعه 3 مرداد ساعت 8  
  - `بازگشت`: جمعه عصر  
  - `درجه سختی برنامه` : 3 از 10  

برای وعده‌ غذایی هر کس می تواند یک وعده غذای آماده برای نهار همراه داشته باشد یا کپسول و سرشعله بیاورد و همانجا آشپزی کند.  

## چند تا نکته که حواسمون باید باشه:  
همیشه کم ترین زباله رو تولید کنیم و چیزی رو تو طبیعت جا نذاریم.  
خوراکی‌های قندی و مقوی همراه خودتون داشته باشین.  
این برنامه کاملا دوستانه و مسئولیت هر فرد بر عهده خودش هست.  
برنامه بنا بر شرایط موجود با تشخیص هماهنگ کننده ممکنه تغییر کنه.  
در صورت علاقه مندی به حضور در گروه موقت جوین شید و سوالی داشتید از هماهنگ کنندگان بپرسید.  

## راهنمای مسیر
برای رفتن به آبنیک، اگر خودروی شخصی دارید از طریق بزرگراه شهید بابایی و یا جاده تلو-لشگرک خود را به دوراهی لواسان-فشم برسانید. از آنجا به سمت اوشان و فشم 15 کیلومتر رفته تا به میدان فشم برسید. از میدان فشم به سمت راست 12 کیلومتر دیگر بروید تا پس از پشت سر گذاشتن روستاهای زایگان و لالان به تابلوی روستای آبنیک برسید. از سر جاده تا داخل روستا حدود 500 متر بیشتر راه نیست.  

اگر وسیله نقلیه ندارید، می‌توانید با اتوبوس و تاکسی خود را به میدان تجریش برسانید و از آنجا سوار بر مینی‌بوس‌ها یا تاکسی‌های فشم شوید و از راننده بخواهید شما را تا آبنیک برساند.  

چهار راه تهرانپارس نیز سواری خطی برای لواسان و فشم دارد.  
  
  
با پیاده روی در دره آبنیک، عبور از رودخانه و طی کردن مسیری صخره‌ای که شیب نسبتآ تندی دارد، بعد از حدود دو ساعت به دشت جانستون می‌رسید. این دشت چندین چشمه و یک سرچشمه بزرگ دایمی دارد . دشتی مسطح با چشم اندازی وسیع که در بهار و تابستان بسیار زیبا و سرسبز است و در زمستان پوشیده از برف و یخ می باشد . دشت جانستون از ارتفاع حدود ۲۷۵۰ تا ۳۰۰۰ متر گسترش دارد.  

 اگر راه پاکوب در میان دشت را ادامه دهید پس از حدود ۳۰ تا ۴۵ دقیقه به انتهای دشت می‌رسید جایی که غار دست ساز بیوک آقا در دل کوه خودنمایی می‌کند. ابعاد تقریبی این غار۴ در ۵ متر به ارتفاع ۲ متر است که ورودی آن نیز سنگ‌چین شده. بنا به روایتی از قول بیوک آقا کندن و اتمام این غار ۲۳ سال بطول انجامیده! این غار یکی از غارهای سه گانه این مرد تلاشگر تبریزی در مسیر کوههای اطراف تهران است که بیوک آقا با دست و با ابزار ساده چکش و درفش ساخته است.  

 غار دشت جانستون هم غاری هست در انتهای دشت جانستون به ابعاد تقریبی 4x5 متر و ارتفاع حدود 2 متر. ارتفاع غار از سطح زمین حدود 10 متر بوده و دهانه غار سنگ چین شده. ورود به این غار نسبت به غار سنگان آسانتر هست اما باز هم باید کمی دست به سنگ بشید.  

## توصیه‌ها
اگر به آبنیک رفتید از خرید ماست گوسفندی محلی غافل نشوید. چند مغازه در داخل روستا قرار دارد که می‌توانید از آنها سایر فرآورده‌های محلی مثل: سرشیر، پنیر، کره، عسل و غیره را نیز تهیه کنید.  

چشمه های دشت جانستون: اولی در همان ابتدای دشت از پای یک سنگ صخره ای جاری است. دومی در میانه دشت، پس از حدود 15 تا 20 دقیقه پیاده روی چشمه بزرگ و پرآبی است که از دل کوه بیرون آمده، ابتدا به داخل یک آب انبار ریخته و سپس به سمت رودخانه سرازیر می‌شود. چشمه بعدی در انتهای دشت و پائین غار بیوک آقا قرار دارد که در مجاورت سمت چپ رودخانه از یک لوله به بیرون جریان دارد.  

چشمه های بزرگ و کوچک دیگری نیز در طول مسیر خصوصا پائین غار و در دو طرف رودخانه وجود دارند که از آنها نیز می‌توانید آب بردارید اما زیاد در دسترس نیستند و برای رسیدن به آنها باید کمی به خودتان زحمت بدهید. ضمن اینکه بعضی از این چشمه ها فصلی بوده و در فصول گرم و خشک سال آب ندارند. با توجه به اینکه پیاده روی چندان طولانی در دشت ندارید بهتر است که آب مورد نیاز خود را از همان چشمه ابتدای دشت بردارید.  

اطراف رودخانه آبنیک نیز مثل سایر نقاط دیدنی منطقه لوسان و فشم، روزهای جمعه معمولا شلوغ و مملو از جمعیت است که برای گذران اوقات فراغت به همراه خانواده به دل طبیعت آمده‌اند. اگر قصد اتراق و نشستن در کنار رودخانه را دارید یا پنج شنیه به آبنیک بروید و یا جمعه صبح زود راه بیافتید که برای پیدا کردن جای مناسب به مشکل برنخورید. عصر هم زودتر عزم بازگشت کنید تا در ترافیک مسیر گیر نکنید.  

## نکات

`اماکن نزدیک` : روستای زایگان و آبنیک در 5 کیلومتری، روستای لالان در 8 کیلومتری، فشم در 14 کیلومتری، تهران در 75 کیلومتری  

`آدرس` : تهران، شمیرانات، فشم، بین روستای زایگان و آبنیک  

`مدت زمان بازدید` : 8 ساعت  

`ساعت دسترسی` : شبانه روزی  

`ورودی` : رایگان  

---

`قوانین` : [rules](/_pages/rules-weekend.md)  

---


`وارد کردن جزئیات شرکت در ایونت` : [porsline]()

`کوچسرفینگ` : [couchsurfing]()

`گروه موقت واتساپ` : [whatsapp]()

`موقعیت` : [map location](https://maps.google.com/maps?ll=35.988604,51.621015&z=16&t=m&hl=en-US&gl=US&mapclient=embed&q=35%C2%B059%2719.0%22N%2051%C2%B037%2715.7%22E%2035.988604%2C%2051.621015@35.9886035,51.6210148)
