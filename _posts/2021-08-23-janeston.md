---
layout: post
title:  "ایونت 106 - آبشار و رودخانه آبنیک"
author: mhk
categories: [Nature]
tags: [nature, janeston]
image: assets/img/nature/106-janeston.png
description: "ایونت 106 - آبشار و رودخانه آبنیک"
featured: true
hidden: true
rating: 5
---

## اندر احوال برنامه ما:  
روستای آبنیک روستایی سرسبز و خوش آب و هوا از توابع بخش رودبار قصران شهرستان شمیرانات استان تهران است. این روستا در فاصله تقریبا ۴۰ کیلومتری تهران قرار گرفته.  
  
آبنیک با دارا بودن آب و هوای سرد و ییلاقی، حاشیه سرسبز رودخانه کلارود و دامنه های گسترده کوههای اطراف همه ساله بخصوص در فصول بهار و تابستان پذیرای گروه گردشگران از تهران و سایر نقاط کشور است. رودخانه کلارود (که محلی ها به آن رودخانه آبنیک می گویند) به طول ۷ کیلومتر از کوه‌های جانستون و خرسنگ سرچشمه گرفته و یکی از سرشاخه‌های رودخانه جاجرود به شمار می‌آید.  

## تاریخ و زمان سفر:  
  - `رفت`: جمعه 5 شهریور ساعت 8  
  - `بازگشت`: جمعه 5 شهریور عصر  
  - `درجه سختی برنامه` : 2 از 10  
  - `ساعت قرار` : 6 صبح
  - `محل قرار` : گردنه قوچک

برای وعده‌ غذایی هر کس می تواند یک وعده غذای آماده برای نهار همراه داشته باشد یا کپسول و سرشعله بیاورد و همانجا آشپزی کند.  

## چند تا نکته که حواسمون باید باشه:  
همیشه کم ترین زباله رو تولید کنیم و چیزی رو تو طبیعت جا نذاریم.  
خوراکی‌های قندی و مقوی همراه خودتون داشته باشین.  
این برنامه کاملا دوستانه و مسئولیت هر فرد بر عهده خودش هست.  
برنامه بنا بر شرایط موجود با تشخیص هماهنگ کننده ممکنه تغییر کنه.  
در صورت علاقه مندی به حضور در گروه موقت جوین شید و سوالی داشتید از هماهنگ کنندگان بپرسید.  

## راهنمای مسیر
برای رفتن به آبنیک، اگر خودروی شخصی دارید از طریق بزرگراه شهید بابایی و یا جاده تلو-لشگرک خود را به دوراهی لواسان-فشم برسانید. از آنجا به سمت اوشان و فشم 15 کیلومتر رفته تا به میدان فشم برسید. از میدان فشم به سمت راست 12 کیلومتر دیگر بروید تا پس از پشت سر گذاشتن روستاهای زایگان و لالان به تابلوی روستای آبنیک برسید. از سر جاده تا داخل روستا حدود 500 متر بیشتر راه نیست.  

اگر وسیله نقلیه ندارید، می‌توانید با اتوبوس و تاکسی خود را به میدان تجریش برسانید و از آنجا سوار بر مینی‌بوس‌ها یا تاکسی‌های فشم شوید و از راننده بخواهید شما را تا آبنیک برساند.  

چهار راه تهرانپارس نیز سواری خطی برای لواسان و فشم دارد.  
  
 روستای آبنیک دارای یک آبشار اصلی هست که برای رسیدن بهش حدود ۴ ساعت پیمایش نیاز هست ولی آبشاری که ما در عکسها گذاشتیم مسیرش نزدیکتر و راحتتره. برای رسیدن به این آبشار شما حدود ۲ ساعت پیمایش متوسط در پیش دارید.  

یک سوم پایانی مسیر رو باید از داخل رودخانه طی کنید که تو هوای گرم واقعا دلچسبه( عکسها و فیلمای زیبایی که میبینید در همین اواخر مسیر نمایان میشن). اگر دوست دارید این مسیر رو دقیقتر ببینید حتما استوری های روستای آبنیک رو ببینید که دقیقتر متوجه مسیر بشید.  

اوج سرسبزی و زیبایی دره و رودخانه آبنیک از اواسط خرداد تا اوایل مرداد ماه است. در این موقع از سال دره آبنیک به راستی تکه‌ای از بهشت است.  


## توصیه‌ها
اگر به آبنیک رفتید از خرید ماست گوسفندی محلی غافل نشوید. چند مغازه در داخل روستا قرار دارد که می‌توانید از آنها سایر فرآورده‌های محلی مثل: سرشیر، پنیر، کره، عسل و غیره را نیز تهیه کنید.  

چشمه های دشت جانستون: اولی در همان ابتدای دشت از پای یک سنگ صخره ای جاری است. دومی در میانه دشت، پس از حدود 15 تا 20 دقیقه پیاده روی چشمه بزرگ و پرآبی است که از دل کوه بیرون آمده، ابتدا به داخل یک آب انبار ریخته و سپس به سمت رودخانه سرازیر می‌شود. چشمه بعدی در انتهای دشت و پائین غار بیوک آقا قرار دارد که در مجاورت سمت چپ رودخانه از یک لوله به بیرون جریان دارد.  

چشمه های بزرگ و کوچک دیگری نیز در طول مسیر خصوصا پائین غار و در دو طرف رودخانه وجود دارند که از آنها نیز می‌توانید آب بردارید اما زیاد در دسترس نیستند و برای رسیدن به آنها باید کمی به خودتان زحمت بدهید. ضمن اینکه بعضی از این چشمه ها فصلی بوده و در فصول گرم و خشک سال آب ندارند. با توجه به اینکه پیاده روی چندان طولانی در دشت ندارید بهتر است که آب مورد نیاز خود را از همان چشمه ابتدای دشت بردارید.  

اطراف رودخانه آبنیک نیز مثل سایر نقاط دیدنی منطقه لوسان و فشم، روزهای جمعه معمولا شلوغ و مملو از جمعیت است که برای گذران اوقات فراغت به همراه خانواده به دل طبیعت آمده‌اند. اگر قصد اتراق و نشستن در کنار رودخانه را دارید یا پنج شنیه به آبنیک بروید و یا جمعه صبح زود راه بیافتید که برای پیدا کردن جای مناسب به مشکل برنخورید. عصر هم زودتر عزم بازگشت کنید تا در ترافیک مسیر گیر نکنید.  

## نکات

`اماکن نزدیک` : روستای زایگان و آبنیک در 5 کیلومتری، روستای لالان در 8 کیلومتری، فشم در 14 کیلومتری، تهران در 75 کیلومتری  

`آدرس` : تهران، شمیرانات، فشم، بین روستای زایگان و آبنیک  

`مدت زمان بازدید` : 8 ساعت  

`ساعت دسترسی` : شبانه روزی  

`ورودی` : رایگان  

---

`قوانین` : [rules](/rules-weekend)  

---

`کوچسرفینگ` : [couchsurfing](https://www.couchsurfing.com/events/106)

`گروه موقت واتساپ` : [whatsapp](https://chat.whatsapp.com/ECgQcAQkuFFGghuqc3NtYT)

`موقعیت` : [map location](https://maps.google.com/maps?ll=35.988604,51.621015&z=16&t=m&hl=en-US&gl=US&mapclient=embed&q=35%C2%B059%2719.0%22N%2051%C2%B037%2715.7%22E%2035.988604%2C%2051.621015@35.9886035,51.6210148)

`محل قرار` : [map location](https://www.google.com/maps?q=35.8096017360298,51.578513905406&z=17&hl=en)
