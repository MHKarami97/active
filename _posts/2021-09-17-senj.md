---
layout: post
title:  "ایونت 124 - رودخانه و آبشار سنج"
author: mhk
categories: [Nature]
tags: [nature, senj]
image: assets/img/nature/124-senj.jpeg
description: "ایونت 124 - رودخانه و آبشار سنج"
featured: true
hidden: true
rating: 5
---

## اندر احوال برنامه ما:  
روستای سنج در غرب کوه های البرز و بین کرج و هشتگرد واقع شده است. روستای سنج در تابستان برای تفریح های یک روزه بسیار مناسب میباشد.  

روستای سنج از طبیعتی سبز برخوردار است که از جمله آن می توان به برخورداری این روستا از باغات متعدد میوه شامل گردو، گیلاس، آلبالو، گوجه سبز یا همان (گوجه سبز برغانی) اشاره کرد، همچنین این روستا دارای بافتی نیمه جنگلی در حد فاصل حریم رودخانه می باشد.  

منطقه ای زیبا و دست نخورده به نام توکوه در حدود پانزده کیلومتر بالاتر از روستا وجود دارد که مسیر آن از انتهای روستا و در حاشیه رودخانه به سمت شمال در جریان است. این منطقه کاملا ییلاقی است و در فصل بهار از زیبایی های منحصر به فردی بهره مند می شود.  

از جمله جاذبه های این روستا می‌توان به چشمه‌های مختلف، درخت چنار چند صد ساله، رودخانه پرآب سرهه که از کوه های شمالی سرچشمه میگیرد و خانه‌های قدیمی اشاره نمود. درواقع تفاوتی که روستای سنج با روستاهای دیگر دارد به بافت تاریخی و فرهنگی آن مربوط میشود که هنوز هم با قدم زدن در روستا میتوان خانه هایی با معماری قدیمی و ساده را تماشا کرد. این خانه‌باغ‌ها دیوارهایی گلی به همراه سقف های چوبی دارند و پنجره های آنها ارسی و رنگارنگ است.  

مسیر رسیدن به آبشار مشخص است و به راهنما نیازی نیست؛ زیرا از فاصله چندین متری نیز صدای آب را میتوان شنید و ناخودآگاه به طرف این آبشار آمد. در راه به سنگ هایی با اشکال خاص برخورد میکنید که در نوع خود جالب است. صدای غرش آب در این محل با وجود خشن بودن، اما نوید بخش زندگی و حیاتی دوباره برای طبیعت میباشد و بهترین آواز روستای سنج است.

آبشار سنج با داشتن ارتفاعی حدود پانزده متر، یکی از زیباترین آبشارهای دائمی استان البرز است. این آبشار دارای آبی زلال و شفاف است و در منطقه ای کوهستانی در جریان است که به دلیل همین موقعیت مکانی، آب و هوایی بسیار مطبوع و دلنشین را برای گردشگران به ارمغان می آورد.  
آبشار سنج از رود سنج سرچشمه میگیرد که از سرشاخه های رودخانه برغان میباشد. این رود برخلاف رودهای این منطقه شرایط مساعدتری دارد و امکان دسترسی به آن برای مردم وجود دارد.  

پیرامون آبشار سنج، درختان سرسبز خودنمایی میکنند که بازدیدکنندگان میتوانند مدتی در سایه آنها استراحت کنند و از هوای پاک سنج لذت ببرند.  

بهترین زمان برای بازدید از آبشار سنج، بهار و تابستان است.  


## تاریخ و زمان سفر:  
  - `رفت`: پنجشنبه 25 شهریور  
  - `بازگشت`: جمعه 26 شهریور   
  - `درجه سختی برنامه` : 2 از 10  
  - `ساعت تجمیع در محل حرکت` : 8 صبح
  - `محل قرار` : ابتدای جاده کردن (لوکیشن در انتها پست)
  - `زمان برگشت` : جمعه
  - میتوانید برای پیوستن به این ایونت در ساعات دیگر اقدام کنید و یا شب مانی را انجام ندهید، و یا جمعه به گروه ملحق شوید. بطور مثال پنجشنبه عصر به گروه در محل کمپ ملحق شوید و یا عصر پنجشنبه برگردید و در طبیعت کمپ نکنید.

## چند تا نکته که حواسمون باید باشه:  
همیشه کم ترین زباله رو تولید کنیم و چیزی رو تو طبیعت جا نذاریم.  
خوراکی‌های قندی و مقوی همراه خودتون داشته باشین.  
این برنامه کاملا دوستانه و مسئولیت هر فرد بر عهده خودش هست.  
برنامه بنا بر شرایط موجود با تشخیص هماهنگ کننده ممکنه تغییر کنه.  
در صورت علاقه مندی به حضور در گروه موقت جوین شید و سوالی داشتید از هماهنگ کنندگان بپرسید.  
برای وعده‌ غذایی هر کس می تواند یک وعده غذای آماده برای نهار همراه داشته باشد یا کپسول و سرشعله بیاورد و همانجا آشپزی کند.  

## راهنمای مسیر
محل این ایونت در داخل استان است و هیچ محدودیتی برای رفتن به آن وجود ندارد.  
برای رسیدن به این محل میتوانید از جاده آتشگاه کرج اقدام کنید و یا از اتوبان، خروجی کردان را خارج شوید.  البته مسیر دوم راحت تر است.  
اگر از اتوبان برای رسیدن به این محل استفاده میکنید از خروجی کردان خارج بشید، روستان کردان و بعد روستان برغان رو رد کنید و بعد به سمت روستای سنج برید.  
در ساعت گفته شده در محل قرار دور هم جمع میشویم و بعد از رسیدن تمام افراد شروع به حرکت میکنیم.  

## توصیه‌ها
هرفرد مسئول خودش هست، مخصوصا چون با روش های مختلف به این مقصد میریم.  
`با توجه به اینکه در این محل باغ های گردو در مسیر میباشد، برای احترام به اهالی این محل از هرگونه چیدن میوه های باغ ها خودداری کنید و فقط با اجازه صاحب باغ و یا میوه های ریخته شده در مسیر را استفاده کنید.`

## نکات

`اماکن نزدیک` : اتوبان تهران - قزوین، کردان ، ساوجبلاغ ، سنج  

`آدرس` : کرج روستان سنج  

`مدت زمان بازدید` : 2 روز (با توجه به سلیقه شخص)  

`ساعت دسترسی` : شبانه روزی  

`ورودی` : رایگان  

`تغذیه` : به تعداد روزها

---

`قوانین` : [rules](/rules-weekend)  

---

`کوچسرفینگ` : [couchsurfing](https://couchsurfing.page.link/7KMMTuxoe1PPoALK9) [نیاز به vpn]

`گروه موقت واتساپ` : [whatsapp](https://chat.whatsapp.com/KadGSONhFmvL4lkNwuwZDz) [در صورت باز نشدن لینک را در یکی از چت‌های واتساپ کپی کنید و سپس بر روی آن کلیک کنید]

`موقعیت` : [map location](https://www.google.com/maps/place/%D8%A2%D8%A8%D8%B4%D8%A7%D8%B1+%D8%B3%D9%86%D8%AC%E2%80%AD/@36.033645,50.999871,15z/data=!4m5!3m4!1s0x0:0x1d3c3b6cf57da464!8m2!3d36.033645!4d50.999871)

`محل قرار` : [map location](https://www.google.com/maps/place/35%C2%B054'56.8%22N+50%C2%B049'43.3%22E/@35.9157923,50.8264933,17z/data=!3m1!4b1!4m13!1m6!3m5!1s0x0:0x1d3c3b6cf57da464!2z2KLYqNi02KfYsSDYs9mG2Kw!8m2!3d36.033645!4d50.999871!3m5!1s0x0:0x0!7e2!8m2!3d35.9157875!4d50.8286817)