---
layout: post
title: "ایونت 238 - گرمسار"
author: mhk
categories: [Nature]
tags: [nature, semnan]
image: assets/img/nature/238-garmsar.jpeg
description: "ایونت 238 - گرمسار"
featured: true
hidden: true
rating: 5
---

## توضیحات
گرمسار یکی از شهرهای استان سمنان و مرکز شهرستان گرمسار است و در غرب استان سمنان قرار دارد. مساحت این شهر در حدود ۵۱۸۲ کیلومتر مربع است. دشت گرمسار از شرق به غرب ۴۸ کیلومتر و از شمال به جنوب ۲۷ کیلومتر طول دارد. گرمسار پیوندگاه راه‌آهن سرتاسری شمال (گرگان) و مشهد بوده و جاده اصلی تهران-مشهد در کنار آن واقع شده است. این شهر در ۱۱۰ کیلومتری مرکز استان و ۹۵ کیلومتری تهران قرار دارد.  
خوار نامی قديمی گرمسار بوده و به دوره قبل از اسلام و ايران باستان مربوط می‌شود. در دوران اسلامی نیز خوارری نام داشته است.  
قالی بافی، گلیم بافی، جاجیم بافی، پارچه بافی، خرجین بافی و سفال‌گری، منبت کاری و معرق کاری از صنایع دستی گرمسار است، این شهر در زمینه گلیم بافی موفق به کسب زیادی از طرفدار در بازارهای جهانی شده است.  
خربزه‌های شیرین و صاداراتی، محصولات لبنی خالص، انار و رب انار از سوغاتی‌های این شهر تاریخی است.  
کوه اژدها، کویر ریگ جن، قله کلرز، تونل نمکی گرمسار، آب انبار ناسار، آب انبار مسیر امامزاده اسمعیل و شمس الدین، امامزاده شمس الدين و اسماعيل (ع)،  امامزاده سلطان شاه نظر، منطقه گردشگری رامه، بنه کوه، آب انبار گرمسار، امامزاده علی‌اکبر، کاروانسرای قصر بهرام، قلعه استاناوند ناروهه و جاده سنگ‌فرش سیاه‌کوه از دیدنی‌های شهر زیبای گرمسار است.  

## راهنمای مسیر
`کوه اژدها و کوه رنگین کمان`:  
برای رفتن به این کوه های رنگی، مسیر گرمسار را به سمت روستای پاده طی میکنیم.
تحقیقی که درباره ی رنگی بودن این کوه ها کرده ام و اینچنین متوجه شدم که رنگ این کوه ها به دلیل رسوبات و املاح معدنی خاص و به دلیل زیاد بودن اکسیژن شرایط زنگ زدگی به رنگ قرمز در می آِند و جالب است که رنگ سبز موجود در این خاک هم ممکن است به دلیل وجود مس و کربناته شدن آن باشد. این موردهای رنگی را در حوضچه های نمک و غارها وسنگهای نمکی هم میتوانید ببینید.  
کافیست در هنگام عبور از گرمسار به کوه هایی که در دوردست و سمت راستتان است دقت کنید تا این اژدهای رنگی را از دور ببینید و به راحتی میتوانید مسیر رفتن به این محل را پیدا کنید.  

`بنه کوه`:  
منطقه نمونه گردشگری بنه کوه در شمال شهر گرمسار واقع شده‌است. این منطقه به دلیل قرار داشتن بر سر راه باستانی گرمسار (خوار) به مازندران، از نظر تاریخی و نظامی دارای اهمیت ویژه‌ای بوده‌است. وجود قلعه باستانی استوناوند ، ریگ تپه و قلعه گبری از جاذبه‌های این منطقه است. به دلیل قرار داشتن بنه کوه در بخش انتهایی رودخانه حبله رود ، در این منطقه انواع پرندگان و ماهی‌ها زیست می‌کند و آن را به منطقه‌ای برای جذب گردشگر تبدیل کرده‌است.  

`دره ایوانکی`:  
دره فرسایشی ایوانکی در استان سمنان واقع است. نام این پدیده تافونی یا "هوازدگی حفره ای"است. تافونی ها حفره های عمیق و تو خالی هستند که توسط سازو کارهای متفاوت هوازدگی بوجود می آیند. اشکال فرسایش بادی ایجاد شده بر سنگها عمدتاً از خانواده تافونی ها هستند که در دامنه های رو به باد در سنگها و صخره های ماسه سنگی یاهالیتی وانیدریتی و به ندرت آهکی به وجود می آیند. اصطلاح تافونی فقط به نوع خاص فرسایش اطلاق می شود و اغلب در سنگهای گچی (انیدریتی) نمکی (هالیتی)، آهکی و بویژه مواد آذر اواری یعنی مواد پرتابی آتشفشانها تشکیل می شود. دسترسی به این منطقه از طریق جاده خاوران، شهرستان ایوانکی، جاده ارتباطی ایوانکی به آب سرد، پس از روستای کوراک، امکانپذیر است.  

`تونل نمکی`:  
یکی دیگر از جاهای دیدنی گرمسار که هر ساله گردشگران فراوانی را به خود جذب می‌کند، معادن نمک است. روستای پاده از توابع بخش آرادان شهرستان گرمسار، یکی از مناطقی است که می‌توان معادن نمک بسیاری را در آن‌ مشاهده کرد. این معادن در واقع گنبدهای نمکی با پوشش گچ و نمک هستند که نوع استخراج نمک از آن‌ها باعث شکل‌گیری غارهای زیبایی شده است.  
در این غار‌ها، دیواره‌هایی از جنس نمک وجود دارند که از سرتاسر آن‌ها قندیل‌هایی از جنس نمک آویزان است و جلوه زیبایی به این تونل‌ها بخشیده است. معدن نمک کوهدشت کهن و معدن نمک سالار نیز از دیگر معدن‌های نمکی زیبای گرمسار هستند.  

`گنبد نمکی`:  
معدن کوهدشت در جنوب شرقی گرمسار و در شرق تهران واقع و جزء سازند قم است. معدن مذکور محل بالا آمدن گنبد نمکی با پوشش گچ و نمک است. در داخل این گونه گنبد های نمکی محل گیر افتادن نفت (تله های نفتی) است. به دلیل وجود گوگرد دربرخی نفت ها به آن نفت ترش می گویند. در این معدن اقدام به استخراج از افقی بالاتر نموده اند تا در کف دچار نفوذ آب و مجبور به تخلیه آن نگردند. معدن مورد بازدید جزء معدود معادن (معادن مشابه در کرمان ٬ هرمز) زیر زمینی نمک در جهان است. علت روباز نبودن معدن مذکور بارندگی در منطقه است که موجب تخریب معدن روباز و شسته شدن نمک می گردد.  

## تاریخ و زمان سفر  
  - `رفت`: پنجشنبه 9 دی  
  - `بازگشت`: جمعه 10 دی   
  - `درجه سختی برنامه` : 2 از 10  
  - `ساعت جمع شدن در محل حرکت` : 7 صبح
  - `محل جمع شدن برای حرکت` : اول مسیر تهران-گرمسار

## نکات

`اماکن نزدیک` : گرمسار   
`مدت زمان بازدید` : 2 روز   
`ساعت دسترسی` : شبانه روزی  
`ورودی` : رایگان  
`تغذیه` : به تعداد روزها

## عکس‌ها

<p align="center">
  <img src="/assets/img/posts/215/01.jpg" alt="active-group" width="600" />
</p>

<p align="center">
  <img src="/assets/img/posts/215/02.jpg" alt="active-group" width="600" />
</p>

<p align="center">
  <img src="/assets/img/posts/215/03.jpeg" alt="active-group" width="600" />
</p>

<p align="center">
  <img src="/assets/img/posts/215/04.jpg" alt="active-group" width="600" />
</p>

<p align="center">
  <img src="/assets/img/posts/215/05.jpg" alt="active-group" width="600" />
</p>

<p align="center">
  <img src="/assets/img/posts/215/06.jpg" alt="active-group" width="600" />
</p>

---

## برای شرکت در ایونت، داشتن بیمه ورزشی و امضا فرم که در لینک قوانین آورده شده است، الزامی است

`قوانین` : [rules](/rules-weekend)  

---

## لینک‌ها

`کوچسرفینگ` : [couchsurfing](https://www.couchsurfing.com/events/238) [نیاز به vpn]  

`گروه موقت واتساپ` : [whatsapp](https://chat.whatsapp.com/BzSQ4Yyf2igGqRewPHA6eX)  

`آب و هوا` : [weather](https://fa.weather.town/forecast/iran/ostan-e-semnan/garmsar/#December-30)

`موقعیت` : [map location](https://www.google.com/maps/place/Garms%C4%81r,+Semnan+Province/@35.2028083,52.3048557,13z/data=!3m1!4b1!4m5!3m4!1s0x3f90f2056c8a7b95:0x366d929425d931d5!8m2!3d35.2030956!4d52.329411)  

`موقعیت` : [map location](https://www.google.com/maps/place/Pa+Deh,+Semnan+Province/@35.2515767,52.5280594,15z/data=!3m1!4b1!4m5!3m4!1s0x3f909a018923091f:0x81c3acd643d5a13e!8m2!3d35.2507451!4d52.535862)  

`موقعیت` : [map location](https://www.google.com/maps/place/Eyvanekey,+Semnan+Province/data=!4m2!3m1!1s0x3f90545359ac5341:0x1b905a8cc3a1b29?sa=X&ved=2ahUKEwiM3J38zOL0AhWzwQIHHfC8A5wQ8gF6BAgsEAE)  

`موقعیت` : [map location](https://www.google.com/maps/place/Garmsar+Salt+Cave/@35.2468592,52.1549746,15z/data=!4m2!3m1!1s0x0:0x10e5038a2673d097?sa=X&ved=2ahUKEwiF1ruCz-L0AhXB2aQKHeCKDXgQ_BJ6BAgjEAU)  

`موقعیت` : [map location](https://www.google.com/maps/place/Qasr-e+Bahram+Caravanserai/@34.7652871,52.1771398,15z/data=!4m2!3m1!1s0x0:0xd7673893ae565554?sa=X&ved=2ahUKEwjqyPev1-L0AhUGgc4BHR4PDbsQ_BJ6BAg0EAU)  