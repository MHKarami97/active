---
layout: post
title: "ایونت 183+1 - کاخ سعدآباد"
author: mhk
categories: [Nature]
tags: [nature, tehran]
image: assets/img/nature/183+1-saadabad.jpg
description: "ایونت 183+1 - کاخ سعدآباد"
featured: true
hidden: true
rating: 5
---

## توضیحات منطقه
مجموعه فرهنگی - تاریخی سعدآباد مجموعه‌ای ۳۰۰ هکتاری در شمال تهران است که توسط شاهان در دوره قاجار و دوره پهلوی، بنیادگذاری شده و گسترش یافت. این مجموعهٔ تاریخی دارای حدود ۱۸۰ هکتار جنگل طبیعی، به همراه چندین کاخ، عمارت، موزه و ساختمان‌های متعدد، قنات‌ها، باغ‌ها، گلخانه‌ها و خیابان است. این مجموعه در ناحیه شمیران، در مجاورت دربند و در دامنه رشته‌کوه البرز ساخته شده‌است.  

مجموعه سعدآباد چهار دوره تاریخی قاجاریه، پهلوی اول و پهلوی دوم و پس از انقلاب ایران را سپری کرده‌است. سعدآباد در دوره قاجار ساخته شد و سکونت‌گاه تابستانی (ییلاق) شاهان این سلسله بود. پس از کودتای ۱۲۹۹ و تصرف آن توسط خاندان پهلوی ساختمان‌های متعددی در آن ساخته شدند که بالغ بر ۱۸ کاخ در ابعاد مختلف می‌شوند. هر یک از ساختمان‌ها محل سکونت یکی از افراد خاندان پهلوی بوده‌است. محمدرضا پهلوی نیز در دهه ۱۳۵۰ در این مکان سکنی گزید که در اوایل سلطنت او ساخت آن به پایان رسید. جدیدترین کاخ این مجموعه نیز کاخ لیلا پهلوی است که متعلق به کوچکترین دختر محمدرضا پهلوی بود و امروزه، موزه آبکار نام گرفته‌است.  

## اندر احوال برنامه ما  
مجموعه تاریخی و فرهنگی کاخ سعد آباد تهران، یکی از اقامتگاه‌های ییلاقی پادشاهان قاجار و پهلوی بوده است. مجموعه کاخ سعد آباد یکی از سه مجموعه کاخ زیبا و تاریخی منطقه شمیرانات شهر تهران به شمار می‌رود که آخرین پادشاهان ایران در آن اقامت داشته‌اند.  

اطراف مجموعه کاخ سعد آباد در گذشته از باغ پوشیده بود و داخل این مجموعه نیز باغی پر درخت وجود داشت. کاخ اختصاصی مجموعه سعد آباد، کاخ اصلی این مجموعه به شمار می‌رود و رضاخان به مرور زمان بر تعداد کاخ‌ها و بناهای مجموعه سعد آباد افزوده است. کاخ‌های ساخته شده در مجموعه سعد آباد به اعضای خانواده رضا شاه پهلوی تعلق داشتند و آخرین کاخ ساخته شده در مجموعه سعد آباد متعلق به لیلا پهلوی، دختر کوچک محمد رضا شاه بود.  

## تاریخ و زمان سفر  
  - `رفت`: جمعه 28 آبان  
  - `بازگشت`: جمعه 28 آبان   
  - `درجه سختی برنامه` : 1 از 10  
  - `ساعت تجمیع در محل حرکت` : 8 صبح
  - `محل قرار` : در آخر پست نشان داده شده است
  - `زمان برگشت` : جمعه عصر

## چند تا نکته که حواسمون باید باشه  
همیشه کم ترین زباله رو تولید کنیم و چیزی رو تو طبیعت جا نذاریم.  
خوراکی‌های قندی و مقوی همراه خودتون داشته باشین.  
این برنامه کاملا دوستانه و مسئولیت هر فرد بر عهده خودش هست.  
برنامه بنا بر شرایط موجود با تشخیص هماهنگ کننده ممکنه تغییر کنه.  
در صورت علاقه مندی به حضور در گروه موقت جوین شید و سوالی داشتید از هماهنگ کنندگان بپرسید.  

## راهنمای مسیر
اگر ساکن شرق تهران هستید، از طریق بزرگراه بزرگراه شهید قاسم سلیمانی (رسالت)، در مسیر شرق به غرب تا بزرگراه مدرس بروید و سپس به این بزرگراه وارد شوید. پس از رسیدن به پل پارک وی، وارد خیابان ولی‌عصر شوید.  

برای رسیدن به مجموعه سعد آباد می‌توانید از خط یک متروی تهران، اتوبوس‌های بی‌آرتی و وسیله شخصی استفاده کنید
در مسیر جنوب به شمال خیابان ولی‌عصر پس از طی کردن مسافتی کوتاه، به خیابان میر شریفی در سمت چپ وارد شوید و از طریق خیابان شادیانه به مقدس اردبیلی برسید. در اولین چهارراه به‌سمت چپ در خیابان پسیان و سپس به اولین خیابان سمت راست به نام پرزین بغدادی وارد شوید. در انتهای خیابان بغدادی، سه راه را به‌سمت چپ بپیچید و به خیابان زعفرانیه برسید. از زعفرانیه که به خیابان طاهری وارد شوید، پس از فاصله‌ای کوتاه، تابلوها و دیوار مجموعه سعد آباد را خواهید دید. مسیر بزرگراه زین‌الدین و اتوبان صدر نیز برای ساکنان شرق تهران گزینه دیگری است.  

اگر ساکن غرب تهران هستید،‌ در بزرگراه حکیم مسیر غرب به شرق به اتوبان چمران وارد شوید و تا رسیدن به خروجی مقدس اردبیلی ادامه دهید. از خیابان مقدس اردبیلی به خیابان ثارالله در سمت چپ وارد شوید و تا بلوار بهزادی ادامه دهید. در انتهای بلوار بهزادی به میدان آصف می‌رسید و از طریق خیابان آصف به زعفرانیه و خیابان طاهری خواهید رسید.  

ورودی زعفرانیه مناسب برای کسانی است که با خودروی شخصی به مجموعه سعد آباد می‌روند و ورودی دربند مسیر مناسب‌تری برای کسانی است که از وسایل حمل و نقل عمومی استفاده می‌کنند
اگر تمایل دارید برای رسیدن به کاخ سعد آباد از وسایل نقلیه عمومی استفاده کنید، با استفاده از خطوط یک خط مترو تهران به میدان تجریش بروید. تاکسی‌های میدان دربند در ابتدای خیابان جعفری و میدان قدس جنب مترو، قرار دارند و تاکسی‌های ایستگاه آصف نیز در ضلع غربی میدان تجریش قرار گرفته‌اند. ازهریک از ورودی‌ها که بخواهید وارد مجموعه شوید، پس از پیاده شدن از تاکسی باید در حدود ۱۰ دقیقه پیاده‌روی کنید. برای رسیدن به میدان‌های تجریش و قدس، از مناطق مختلف تهران خطوط اتوبوسرانی تردد می‌کنند. اتوبوس‌های بی آر تی نیز در طول مسیر خیابان ولی‌عصر تردد دارند.  

اگر با وسیله نقلیه شخصی به‌سمت مجموعه کاخ نیاوران می‌روید، ورودی زعفرانیه برای شما مناسب‌تر است، زیرا محدوده وسیع‌تری برای پارک خودرو در دسترس خواهید داشت و اگر با استفاده از وسایل حمل و نقل عمومی به کاخ سعد آباد می‌روید، تاکسی‌های میدان دربند را انتخاب کنید تا پیاده‌روی کمتری برای ورود به مجموعه داشته باشید.  

آدرس از خیابان زعفرانیه: خیابان ولی‌عصر، خیابان شهید فلاحی (زعفرانیه)، انتهای خیابان شهید کمال طاهری، مجموعه فرهنگی تاریخی سعد آباد (مشاهده روی نقشه)  
آدرس از میدان تجریش و خیابان دربند: میدان تجریش، خیابان شهید جعفری، ضلع جنوبی میدان دربند، مجموعه سعد آباد  
تلفن‌های مجموعه سعد آباد: ۹-۲۲۷۵۲۰۳۱-۰۲۱  
وب‌سایت مجموعه تاریخی و فرهنگی سعد آباد: sadmu.ir  

## نکات

`اماکن نزدیک` : تهران   

`آدرس` : تهران  

`مدت زمان بازدید` : 1 روز   

`ساعت دسترسی` : شبانه روزی  

`ورودی` : رایگان  

`تغذیه` : به تعداد روزها

## عکس های از مسیر

<p align="center">
  <img src="/assets/img/posts/183+1/01.jpg" alt="mhkarami97" width="600" />
</p>

<p align="center">
  <img src="/assets/img/posts/183+1/02.jpg" alt="mhkarami97" width="600" />
</p>

<p align="center">
  <img src="/assets/img/posts/183+1/03.jpg" alt="mhkarami97" width="600" />
</p>

<p align="center">
  <img src="/assets/img/posts/183+1/04.jpg" alt="mhkarami97" width="600" />
</p>

<p align="center">
  <img src="/assets/img/posts/183+1/05.jpg" alt="mhkarami97" width="600" />
</p>

---

## برای شرکت در ایونت، داشتن بیمه ورزشی و امضا فرم که در لینک قوانین آورده شده است، الزامی است

---

`قوانین` : [rules](/rules-weekend)  

---

`کوچسرفینگ` : [couchsurfing]() [نیاز به vpn]

`گروه موقت تلگرام` : [telegram]()

`آب و هوا` : [weather](https://fa.weather.town/forecast/iran/ostan-e-tehran/tehran-sar/#November-19)  

`موقعیت` : [map location](https://www.google.com/maps/place/Saadabad+Historical+Complex/@35.8161559,51.4240378,15z/data=!4m2!3m1!1s0x0:0xd76ef0f9348cba84?sa=X&ved=2ahUKEwiZm7iIx5z0AhVYg_0HHXRGBWcQ_BJ6BQiDARAF)  
