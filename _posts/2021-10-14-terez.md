---
layout: post
title:  "ایونت 146 - آبشار ترز"
author: mhk
categories: [Nature]
tags: [nature, terez, mazandaran]
image: assets/img/nature/146-terez.jpeg
description: "ایونت 146 - آبشار ترز"
featured: true
hidden: true
rating: 5
---

## اندر احوال برنامه ما  
مجموعه آبشارهای ترز در شهرستان سوادکوه، میان جنگل‌های هیرکانی و در منطقه لفور قرار دارند. سوادکوه شهری بسیار زیبا در استان مازندران و همسایگی استان سمنان است. این منطقه از شرق به ارتفاعات دودانگه و شهر ساری، از غرب به شهرستان بابل، از شمال به شهرستان قائمشهر و از جنوب به شهرستان فیروزکوه می‌رسد.  

آبشارهای ترز در منطقه جنگل لفور قرار دارند. جنگل لفور به‌دلیل برخورداری از مناطق مرتفع، آبشارهای فراوانی دارد که مجموعه آبشارهای ترز بخشی از آن‌ها هستند. علاوه بر آبشار، جنگل لفور هم بسیار تماشایی است.  

آبشار ترز یکی از این جاذبه‌های شگفت‌انگیز و مقصدهای طبیعت‌گردی و جنگل‌پیمایی است که چشم هر بیننده‌ای را به خود خیره می‌کند. این آبشار در مناطق مرتفع لفور جای گرفته است. برای دسترسی به این آبشار تماشایی، لازم است از میان جنگل‌های هیرکانی و حاشیه رودخانه بابلرود عبور کنید.  

آبشار ترز در میان درختان فرو می‌ریزد و دیواره‌های آن را خزه‌ها فرا گرفته‌اند. ترز آبشاری آهکی است و در طول سال‌های زیاد، دیواره چند طبقه آهکی پشت آبشار ایجاد شده است. البته به اعتقاد خیلی‌ها همین موضوع سبب شده است که آب ترز، خاصیت درمانی داشته باشد. بستر آبشار به‌دلیل رسوب‌گذاری آهک تشکیل شده است. با شسته شدن بستر آبشار، غار آهکی کوچکی پایین آبشار ایجاد شده است. آبشار ترز از ارتفاعات منطقه سرچشمه می‌گیرد و به بابلرود می‌ریزد.  

 اگر کفش مناسب به پا دارید، با کمی تجربه کوهنوردی می‌توانید خود را به بالای آبشار برسانید. آن موقع است که از شکوه آبشار، دوباره شگفت‌زده خواهید شد. تماشای سقوط قدرتمند آب به داخل انبوهی از درختان، حال و هوای شما را عوض خواهد کرد.  

## تاریخ و زمان سفر  
  - `رفت`: پنجشنبه 22 مهر  
  - `بازگشت`: جمعه 23 مهر   
  - `درجه سختی برنامه` : 2 از 10  
  - `ساعت تجمیع در محل حرکت` : 8 صبح پنجشنبه
  - `محل قرار برای حرکت` : سه راه تهرانپارس
  - `زمان برگشت` : شب پنجشنبه یا جمعه

## چند تا نکته که حواسمون باید باشه  
همیشه کم ترین زباله رو تولید کنیم و چیزی رو تو طبیعت جا نذاریم.  
خوراکی‌های قندی و مقوی همراه خودتون داشته باشین.  
این برنامه کاملا دوستانه و مسئولیت هر فرد بر عهده خودش هست.  
برنامه بنا بر شرایط موجود با تشخیص هماهنگ کننده ممکنه تغییر کنه.  
در صورت علاقه مندی به حضور در گروه موقت جوین شید و سوالی داشتید از هماهنگ کنندگان بپرسید.  
برای وعده‌ غذایی هر کس می تواند به تعداد مورد نیاز وعده غذای همراه داشته باشد یا کپسول و سرشعله بیاورد و همانجا آشپزی کند.  

## راهنمای مسیر
آبشار ترز در استان مازندران شهرستان سوادکوه و میان جنگل‌های ترز در منطقه لفور واقع شده است. آبشار ترز در ۲۳۰ کیلومتری تهران قرار دارد. برای گشت‌و‌گذار یک روزه بهتر است صبح خیلی زود سفر خود را آغاز کنید. دسترسی به آبشار ترز از دو مسیر «جاده فیروزکوه» و «جاده هراز» امکان‌پذیر است.  

در مسیر اول، پس از گذر از فیروزکوه و پل سفید، خود را به شیرگاه برسانید. بعد از رسیدن به ایستگاه راه‌آهن، باید به‌سمت بابل حرکت کنید تا به خروجی سه راه لفور برید. در این مسیر بعد از حدودا ۱۰ کیلومتر، به ابتدای مسیر پیاده‌روی آبشار ترز می‌رسید.  

در مسیر دوم، راه خود را در جاده هراز ادامه دهید تا شهر آمل و بابل را پشت سر بگذارید و به سه‌راهی برسید. تابلوی امامزاده سیدعلی‌کیا، راهنمای یافتن سه‌راهی است. برای رسیدن به جاده فرعی لفور، مسیر دست راست را در پیش بگیرید. پس از حدود ۱۰ کیلومتر، بعد از روستای قرآن نفر و نرسیده به روستای مرزیدره، جنگل و ورودی مسیر پیاده‌روی را می‌یابید.  

مسیر جنگل لفور در راستای سد البرز است. از سد البرز تا جاده خاکی آبشار ترز، نزدیک به دوساعت راه است؛ البته برای جلوگیری از سردرگمی، حضور بلدراه ضروری به‌نظر می‌رسد.  


در جنگل لفور برای رسیدن به آبشار ترز، باید حدود ۴۰ دقیقه در مسیری مال‌رو با شیبی ملایم پیاده‌روی کنید. پیمودن این راه برای کسانی که عادت به پیاده‌روی سبک روزانه دارند کار راحتی است. مسیر به‌جز در قسمتی که باید از تپه‌ای کوچک بالا و بعد پایین بروید، نسبتا هموار است. البته همین نیاز به پیاده‌روی سبب شده است که آبشار‌های ترز کمتر شناخته شده باشند.  
بعد از طی چندین متر در جنگل، به رودخانه بابلرود می‌رسید. آب آبشار‌های ترز به بابلرود می‌ریزد. این رود خود راهنمایی برای رسیدن به آبشار است؛ البته حرکت به سوی آبشار ترز برعکس جریان آب است.  

در میان راه، برای رسیدن به آبشار ترز، باید از روی رودخانه بابلرود عبور کنید. انتخاب بر عهده شما است؛ عبور از پل چوبی قدیمی رودخانه که گذشتن از آن نیاز به کمی شجاعت و البته احتیاط دارد یا گذر از بخش کم‌عمق رودخانه.   

مسیرهای جنگلی بسیار به هم شباهت دارند و اینجا است که حضور یک فرد راهنما و آشنا به منطقه احساس می‌شود. البته اگر خوب گوش تیز کنید، صدای ریزش شدید آب از آبشار را می‌شنوید که خود راهنمایی برای رسیدن به مقصد است.  

در مسیر، معمولا فروشندگان دست‌فروش حضور دارند و محصولات محلی خود را عرضه می‌کنند. خرید از این فروشندگان خالی از لطف و البته ثواب نیست. در کنار رودخانه و حدودا ۲۵۰ متر بعد از پل، یکی از آبشارهای ترز دیده می‌شود که آبشار اصلی نیست و باید به مسیر خود ادامه دهید. بعد از ۱۵ دقیقه پیاده‌روی، آبشار اصلی ترز با ارتفاع حدودا ۲۰ متر خودنمایی می‌کند. این آبشار از نوع دم اسبی است.  

## امکانات مورد نیاز
لازم است بدانید که در مواقع بارندگی مسیر پیاده‌روی جنگل تا آبشار بسیار لغزنده است و به‌طور کلی دسترسی به آبشار بسیار سخت می‌شود؛ بنابراین اگر در روزهای بارانی یا چند روز بعد از باران قصد بازدید از آبشار ترز را دارید، حتما کفش مناسب کوه‌پیمایی یا پیاده‌روی با خود به‌همراه داشته باشید.  

همراه داشتن لباس گرم و لباس ضد آب (مثل پانچو) بسیار اهمیت دارد. یادتان باشد آوردن زیرانداز برای افرادی حساس به نشستن روی سنگ و زمین‌های گلی، اهمیت دارد. برای سفر به این منطقه، بهترین وسیله خودرو شخصی است؛ زیرا در مسیر فرعی، به‌ندرت ماشین پیدا می‌شود.  

ابزارهای لازم برای قدم زدن در جنگل، مانند کفش کوه‌پیمایی، عصای کوه‌پیمایی، قمقمه و جعبه کمک‌های اولیه را به‌همراه داشته باشید. در آخر کوله‌ای که با خود حمل می‌کنید سبک و مناسب برای بدن شما باشد؛ تا در طول پیاده‌روی چند ساعته کمر شما را اذیت نکند.  

## نکات

`اماکن نزدیک` : مازندران، شیرگاه  

`آدرس` : جاده فیروزکوه  

`مدت زمان بازدید` : 1 یا 2 روز   

`ساعت دسترسی` : شبانه روزی  

`ورودی` : رایگان  

`تغذیه` : به تعداد روزها

## عکس های از مسیر

<p align="center">
  <img src="/assets/img/posts/146/01.jpg" alt="mhkarami97" width="600" />
</p>

<p align="center">
  <img src="/assets/img/posts/146/02.jpg" alt="mhkarami97" width="600" />
</p>

<p align="center">
  <img src="/assets/img/posts/146/03.jpg" alt="mhkarami97" width="600" />
</p>

<p align="center">
  <img src="/assets/img/posts/146/04.jpg" alt="mhkarami97" width="600" />
</p>

## جزئیات مسیر

[دانلود فایل مسیر](https://www.wikiloc.com/hiking-trails/abshr-trz-17488973)  

---

## برای شرکت در ایونت، داشتن بیمه ورزشی و امضا فرم که در لینک قوانین آورده شده است، الزامی است

---

`قوانین` : [rules](/rules-weekend)  

---

`کوچسرفینگ` : [couchsurfing](https://www.couchsurfing.com/events/146) [نیاز به vpn]

`گروه موقت واتساپ` : [whatsapp]() [در صورت باز نشدن لینک را در یکی از چت‌های واتساپ کپی کنید و سپس بر روی آن کلیک کنید]

`آب و هوا` : [weather](https://fa.weather.town/forecast/iran/ostan-e-mazandaran/shirgah/#October-14)

`موقعیت` : [map location](https://www.google.com/maps/place/Terez+Waterfall+%D8%A2%D8%A8%D8%B4%D8%A7%D8%B1+%D8%AA%D8%B1%D8%B2%E2%80%AD/@36.1179042,52.4608066,10z/data=!4m9!1m2!2m1!1z2KLYqNi02KfYsSDYqtix2LI!3m5!1s0x3f8551a3e56f9765:0x7a3c492e743fb881!8m2!3d36.2719244!4d52.8100371!15sChHYotio2LTYp9ixINiq2LHYspIBD25hdGlvbmFsX2ZvcmVzdA)

`محل حرکت` : سه راه تهرانپارس