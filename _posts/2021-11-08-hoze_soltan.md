---
layout: post
title:  "ایونت 174 - دریاچه حوض سلطان و دریاچه طغرد و غار کهک"
author: mhk
categories: [Nature]
tags: [nature, qom]
image: assets/img/nature/174-hoze_soltan.jpeg
description:   "ایونت 174 - دریاچه حوض سلطان و دریاچه طغرد و غار کهک"
featured: true
hidden: true
rating: 5
---

## توضیحات منطقه
دریاچه نمک حوض سلطان که به دریاچه شاهی، دریاچه ساوه و دریاچه نمک قم هم معروف است به مساحت تقریبی ۲۴۰ کیلومتر مربع در شمال شرق شهرستان قم واقع شده‌است. در مواقع بارندگی و ذوب برف‌های ارتفاعات اطراف، چون بر میزان آب ورودی افزوده می‌شود، وسعت آن زیاد و در غیر از این ایام، وسعت آن کم می‌شود. بدین ترتیب سطح آب دریاچه پیوسته در نوسان است.  

این دریاچه از دو چالهٔ جدا از هم تشکیل شده‌است. چالهٔ غربی به نام حوض سلطان و چاله شرقی به نام حوض مره است که به وسیله یک آبراهه به هم وصل می‌شوند. در فصول پرآب ابتدا چاله مره پر می‌شود و سپس آب اضافی وارد حوض سلطان می‌شود.  

رودهای متعددی به این دریاچه وارد می‌شوند که عموماً از اراضی شوره‌زار و نمکی اطراف عبور می‌کنند. از جمله این رودها می‌توان به رود شور اشاره کرد.  

دریاچه حوض سلطان از بقایای دریاچه قدیمی ساوه که از بین رفته‌است، به وجود آمده‌است.  

---

گنبد نمکی طغرود تنها گنبد نمکی متقارن جهان است که با دارا بودن دریاچه ای کوچک در دل خود پدیده ای طبیعی منحصر به فرد به شمار می رود که منحصر به فرد بودن این گنبد از حیث وجود دریاچه نمکی در میان آن و متقارن بودن است. به دلیل منحصر بودن بافت این منطقه بی‌شک می‌توان سفر عکاسی متفاوتی را تجربه کرد.

---

غار کهک در ۸۶ کیلومتری جنوب شهر قم، ۶۵ کیلومتری غرب شهر دلیجان، و در نزدیکی روستای کهک قرار داد. نام غار از کوهی منفرد و کم ارتفاع گرفته شده که قلعه قدیمی روستا در قله آن بنا شده است. این کوه کم ارتفاع، کوه کوچک یا کوهک نامیده و به اختصار کهک تلفظ می​‌شود.   


## اندر احوال برنامه ما  

در میانه اتوبان قم - تهران دریاچه ای نمکی دیده می شود که حوض سلطان نام دارد و در سال ۱۸۸۳ میلادی (حدود سال 1261 خورشیدی) و بر اثر ساخت جاده شوسه تهران - قم تشکیل شده است.  

برخی کارشناسان این پدیده را به عنوان یک تالاب در نظر گرفته اند و حتا نام آن در فهرست پنج تالاب استان قم که به تایید کنوانسیون بین‌المللی رامسر  رسیده است نیز مشاهده می شود. از سوی دیگر در محل حوض سلطان، سطح ایستایی آب صفر است و بنابراین می توان آن را یک اَبَرچشمه نیز در نظر گرفت.   

به دلیل اینکه رشته کوه های البرز در شمال دریاچه قرار دارند در مواقع بارندگی و ذوب برف های ارتفاعات بر میزان آب آن افزوده می شود. این مساله موجب نوسان در سطح آب دریاچه شده و به همین دلیل شکل و وسعت آن پیوسته در حال تغییر است. در فصول پرآبی وسعت دریاچه افزایش می یابد و آب آن پوششی را بر روی زمین های پست و شوره زار باتلاقی اطراف ایجاد می کند؛ در این حالت وسعت حوض سلطان به ۲۴۰ کیلومتر مربع می رسد.   

این جاذبه را با نام های دریاچه قم، کويرنمک، دریاچه ساوه و دریاچه شاهى نیز می شناسند؛ اما اشتباه نکنید! اینجا همان دریاچه نمک معروف قم نیست. دریاچه نمک قم وسعت بسیار بیشتری دارد و در جنوب شرقی قم واقع است.  

---

ارتفاع دهانه ورودی غار کهک از سطح دریا ۱۹۵۰ متر است و شکلی شبیه دایره با قطر ۷۰ سانتی متر دارد. غار کهک به مانند چاهی بزرگ است که ۳۰ متر قطر دارد و با ۴۵ درجه توسط فرآیند غار زایشی پدید آمده است.  قبلا در تالار ورودی غار ریزش بزرگی اتفاق افتاده که سنگ های به جای مانده، پرتگاه های زیادی را به وجود آورده اند. دهانه غار بر روی دیواری ۸ متری قرار گرفته و برای رفتن به داخل غار باید ۸ متر آغازین مسیر را با طناب به سمت پایین رفت. این غار شامل تعدادی سکوی بزرگ و پشت سر هم است به بین هر کدام از آن ها پرتگاهی به ارتفاع ۱۰ تا ۲۰ متر به چشم می خورد.  

اینکه این پرتگاه ها چگونه پدید آمده اند به زمان های قدیم و ریزش هولناک بخش های داخل غار برمی گردد. در داخل این غار اثری از هیچ دهلیز و یا دالان فرعی نیست اما در غار فضاهای خالی ای هست که به خاطر ریزش به وجود آمده اند و ظاهری شبیه دالان و دهلیز دارند. مسیر رسیدن به غار با لایه ای از خاک رس پوشیده شده که مسیر را کاملا مرطوب و لغزنده کرده است و در کنار آن پرتگاه های مرتفع به چشم می خورد. در نیمه ی اول مسیر پیمایش این غار دو چاه عمیق هست که عبور از آن ها نیازمند مهارت و دقت کامل است، به طوری که کمی بی دقتی شاید منجر به سقوط شود.  

در نیمه دوم مسیر، شیب سطح غار بسیار تند می شود و در ادامه از وسط یک تالار عبور می کند. در اینجا سنگ های ریزش کرده ی زیادی روی زمین هست که غارنوردان آن ها را دور می زنند. غارنوردان زیادی از تالارهای اصلی و بزرگ غار دیدن می کنند و از مسیرهای خارق العاده و جذاب می گذرند. بعد به وسیله طناب حمایت و ابزارهای فنی دیواره ۱۰ متری پایانی غار به طرف سمت راست بالا می روند و از تونلی تنگ و باریک به طور دراز کش به تالارهای پایان غار می رسند.  

در غار کهک ستون های آهکی زیادی هست که ارتفاع بعضی از آن ها به حدود ۱۴ متر می رسد و از مرتفع ترین ستون های آهکی کشور به شمار می رود. بعد از از گذر از ۲۵۰ متر، تالار غار تمام شده و گودالی پر از آب صاف و زلال دیده می شود که در دخمه ای مملوء از چکنده های مرمرین و بلورین قرار دارد. این گودال با عمق ۸۰ متر پایین تر از دهانه ی ورودی غار، ژرف ترین قسمت غار است.  بعد از این گودال، مسیر غار در سمت عکس و به جهت بالا تا ۱۰۰ متر ادامه پیدا می کند تا غار به آخر برسد. این غار در مجموع دارای ۳۵۰ متر طول است و از نظر بزرگی از غارهای متوسط ایران به شمار می رود اما پرتگاه‌های زیاد، غارسنگ‌های خاص، آبشار سنگ‌های مرتع و چکیده‌های رنگارنگ و بزرگ آن را به بکی از غارهای خاص ایران تبدیل کرده به طوری که خیلی از غارنوردان به سمت این غار جذب می شوند.  

مسیر غار پس از گودال آب در جهت عکس و به طرف بالا، به طول ۱۰۰ متر امتداد می‌یابد و غار به انتها می‌رسد. غار کهک ۳۵۰ متر طول دارد.غار کهک از نظر وسعت از غارهای متوسط ایران است اما به دلیل برخورداری از غارسنگ‌های عجیب، پرتگاه‌های فراوان، آبشارسنگ‌های بلند و چکیده‌های رنگارنگ و عظیم‌الجثه، یکی از منحصربه‌فردترین غارهای ایران و از قدیمی‌ترین غارهای زایش‌یافته کشور است.  

## تاریخ و زمان سفر  
  - `رفت`: پنجشنبه 20 آبان  
  - `بازگشت`: جمعه 21 آبان   
  - `درجه سختی برنامه` : 2 از 10  
  - `ساعت تجمیع در محل حرکت` : 6 صبح
  - `محل قرار` : در آخر پست نشان داده شده است
  - `زمان برگشت` : جمعه

## چند تا نکته که حواسمون باید باشه  
همیشه کم ترین زباله رو تولید کنیم و چیزی رو تو طبیعت جا نذاریم.  
خوراکی‌های قندی و مقوی همراه خودتون داشته باشین.  
این برنامه کاملا دوستانه و مسئولیت هر فرد بر عهده خودش هست.  
برنامه بنا بر شرایط موجود با تشخیص هماهنگ کننده ممکنه تغییر کنه.  
در صورت علاقه مندی به حضور در گروه موقت جوین شید و سوالی داشتید از هماهنگ کنندگان بپرسید.  
برای وعده‌ غذایی هر کس می تواند به تعداد مورد نیاز وعده غذای همراه داشته باشد یا کپسول و سرشعله بیاورد و همانجا آشپزی کند.  

## راهنمای مسیر

از تهران به سمت جاده قم حرکت کنید.  پس از طی ۷۰ کیلومتر از تهران و پیش از رسیدن به قم، سمت چپ جاده، دریاچه با تلالو سفیدی خود به شما خوش آمد می‌گوید. کمی جلوتر زیرگذری وجود دارد که از طریق آن می‌توانید به سمت چپ جاده بروید.   

نکته‌ای که در پیش رفتن سطح دریاچه نمک حوض سلطان باید حواس‌تان به آن باشد سطح باتلاقی آن است که در اواسط دریاچه به آن بر می‌خورید. یشنهاد می‌کنیم از تنهایی سفر کردن به این منطقه پرهیز کنید و حتما با افرادی آشنا به آن منطقه سفر کنید.   

---

برای رسیدن به دریاچه طغرود می‌توانید مسیر را به سوی قم ادامه دهید و از کمربندی قم وارد جاده جعفریه شوید. بعد از دور برگردان وارد جاده خاکی شوید. در انتهای این جاده به تپه نمکی طغرود می‌رسید. سن گنبد نمکی طغرود در تاریخ زمین‌شناسی به 60 میلیون سال قبل بر می‌گردد. این گنبد ظاهر شگفت‌انگیز خود را مدیون بلورهای نمک‌‌هایی است  که به صورت تیغه‌هایی نمکین سر از زمین برآوردند. سطح این گنبد نمکین با لایه‌هایی از موادی قرمز رنگ مانند رس قرمز پوشیده شده است؛ به طوری که قدم زدن در این منطقه و تماشای بافت این گنبد حسی مانند قدم زدن در سیاره‌ای دیگر را در ذهن‌تان تداعی می‌کند.    

برای بازدید از گنبد نمکی طغرود زیبا از جاده کمربندی قم وارد جاده دامشهر شده و پس از عبور از پل راه آهن به دو جاده به موازات هم می‌رسیم وارد جاده سمت راست وتازه آسفالت شده می‌شویم از یک پارکینگ بزرگ وسپس کشتارگاه قم رد شده حدود 700مترمانده به دیوارهای دامشهر وارد جاده خاکی سمت راست جاده که مقابل منبع آب دامشهر است می‌شویم و 9 کیلومتر ادامه مسیر می‌دهیم این جاده در پای کوه بسمت چپ پیچیده وارد سر بالایی پر پیچ وخمی می‌شود که در نهایت به قله کوه می‌رسد این جاده برای رفت وآمد نگهبانان ایستگاه مخابراتی شرکت نفت مرتب باز سازی می‌شود.توصیه می‌شود که ابتدای سر بالایی از ماشین پیاده شده ومابقی راه راپیاده طی نمایید. تا مناظر را برای عکاسی از دست ندهید.  

---

برای بازدید از غار کهک باید به ۸۶ کیلومتری جنوب شهر قم و نزدیکی جاده قم – اصفهان بروید. اسم کهک از کوه کم ارتفاع این ناحیه آمده که قلعه ی روستا بر روی قله اش ساخته شده است. از آن جایی که ارتفاع این کوه خیلی کم است به آن کوهک یا کوه کوچک و به اختصار کهک گفته می شود.  

برای دسترسی به دهانه غار کهک از سلفچگان تا سه‌راهی سمت راست که تابلو سیمان دلیجان قرار دارد فاصله حدود ۲۰ کیلومتر است. پس از رد شدن از سه‌راهی و پشت سر گذاردن روستای راوه از مسیر جاده آسفالته می‌توان به روستای کهک رسید و از مسیر بالای قبرستان ده؛ جاده خاکی پهنی ما را تا دهانه غار هدایت می‌کند دهانه غار در کف زمین با ورودی تنگی در حدود ۵۰* ۶۰ سانتی‌متر است.  

## نکات

`اماکن نزدیک` : قم   

`آدرس` : جاده تهران-قم  

`مدت زمان بازدید` : 2 روز   

`ساعت دسترسی` : شبانه روزی  

`ورودی` : رایگان  

`تغذیه` : به تعداد روزها

## عکس های از مسیر

<p align="center">
  <img src="/assets/img/posts/174/01.jpg" alt="mhkarami97" width="600" />
</p>

<p align="center">
  <img src="/assets/img/posts/174/02.jpg" alt="mhkarami97" width="600" />
</p>

<p align="center">
  <img src="/assets/img/posts/174/03.jpg" alt="mhkarami97" width="600" />
</p>

<p align="center">
  <img src="/assets/img/posts/174/04.jpg" alt="mhkarami97" width="600" />
</p>

<p align="center">
  <img src="/assets/img/posts/174/05.jpg" alt="mhkarami97" width="600" />
</p>

<p align="center">
  <img src="/assets/img/posts/174/06.jpg" alt="mhkarami97" width="600" />
</p>

---

## برای شرکت در ایونت، داشتن بیمه ورزشی و امضا فرم که در لینک قوانین آورده شده است، الزامی است

---

`قوانین` : [rules](/rules-weekend)  

---

`کوچسرفینگ` : [couchsurfing]() [نیاز به vpn]

`گروه موقت تلگرام` : [telegram]()

`آب و هوا` : [weather](https://weather.com/fa-IR/weather/tenday/l/%D9%82%D9%85+%D8%A7%D8%B3%D8%AA%D8%A7%D9%86+%D9%82%D9%85?canonicalCityId=c3acdd563120e47ae9c4ef8255d6c3d5fc8f5741e561b1653bd1952878361980)

`موقعیت` : [map location](https://www.google.com/maps/place/%D8%AF%D8%B1%DB%8C%D8%A7%DA%86%D9%87+%D8%AD%D9%88%D8%B6+%D8%B3%D9%84%D8%B7%D8%A7%D9%86%E2%80%AD/data=!4m2!3m1!1s0x3f9248c21119579d:0xe8fa9bd65d4489eb?sa=X&ved=2ahUKEwitzMqLuon0AhVMCewKHWu8ADoQ8gF6BAhwEAE)  

`موقعیت` : [map location](https://www.google.com/maps/place/Taqarud,+Iran/@34.7375306,50.2364451,10z/data=!4m5!3m4!1s0x3f92e2b664bf1e51:0x68560dd356dfc35!8m2!3d34.7376286!4d50.5139325)

`موقعیت` : [map location](https://www.google.com/maps/place/Kahak,+Qom+Province/@34.3916116,50.8605411,15z/data=!4m5!3m4!1s0x3f93904ea2454b61:0xb580109c3272df85!8m2!3d34.3923283!4d50.8638432?hl=en-US)  
